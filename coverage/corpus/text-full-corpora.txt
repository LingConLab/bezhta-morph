илоъ эᴴдо йахъийо шинаб жо аьᴴйддāкьа бехъхъа йегāйāна каламлил хъуллухъ богьцалāна йеᴴйагьийāхабалла чāхал муьхобалъна зукъойо тели аьдамла вагьалълъобза муьгьканлъилаъ вагьалъос нисол илӏена гьихъхъалакьāкъацӏцӏо йахъийа жойлас дул чахал гьоькмо бахъийо диена гьуьрмат кьоддāс теофил дул малъзи йōйо шинаб жо гьаькъкъаб гаьгьийакьа дибо йакӏо йоᴴкъалъгъа гьерод ягьудиялиъ ханлъилаъ гаьгьийа замаллиъ зукъона гей абия тухумлис закариялӏо нисоцас гьоᴴс кашиш гьолцос ахъона зукъойо гьарун авараглила наслолас аьдам гьолълъос цāᴴна зукъойо элисабет гьоллōл къонана зувакъона аллагьлис мāцова валийа бетӏергьаллис къацӏцӏо амрона муъмин лагъликьа тӏаддаб жона йакӏо нилӏна йовāгьийо гьолло амма гьоллос къова зувакъеэш элисабет зукъона къова бāхъаъцас аьдам гьоллōл къонана зувакъона мех мекьейāсукӏоба гьоᴴс водолалъ закария гьидела тухумликьа ирга мокъолъ аллагьлил хъуллухъ богьцас зукъойо кашишлāла аьдатликьа гьолцокьа цӏула йоᴴкъойо бетӏергьаллила билӏоъ эᴴкьена маьгь нийāбохāс готӏ мейал вагьли йогьцалаъ гисдāгаьгьийа къацӏцӏола аьдамлāкакла йовагьийо вагьалълъо мехлаъ закариял эгāл итӏилло бичаслис малаик малаик эчейо маьгь нийāбохāс готӏ богьцала хирияб мицала кӏетӏакьала рахълиъда гьули эгалъ закария гьаьгьелъна гьихлъойо ва йилӏа гьиᴴчӏейо малаикли гьолцохъа нисойо ми гьицӏāкъа закария аллагьлил дибо гьари доьъа тухъийо дибола ахъхъа элисабети дул оьжо ōс ягья гула ми оьждикьа цāᴴна дул талигьна рохелна бахъца тели аьдамла рази бāхъца гьули ахъийакьа судлӏо нисода бетӏергьаллидой аьᴴйдāгьули кьоддāс ахъца гьолцо гъинона чӏаъана хулӏаъас ийола оᴴхаъзу илагьияб ругьлис оцца израиллис телидāс аьдамла гьолцо гьидела бетӏергьан аллагьлилъдāмуьвахолча иляс авараглислъийо къудратна гьаьлкӏолъина бахъна оᴴкъос гьули гьокцогъа аьᴴйда ийо абосна къовасна сидил гьоᴴсо йакӏодана йуьᴴвахолал аллагьликьа мутӏиъ бахъаъцасна муъмиллāла гьинолкьа мокъолал кьоддāс оᴴкъолъол халкъ гьаьдур бовал закария малаиклихъа нисолло лъинкьад дил вагьли йикъеш дона ицлолъна гей дие ахъона мех мекьейо аьдам гей малаикли гьолцол жаваб нилӏийо до гей аллагьлидой аьᴴйдāгаьгьийо жабраил гьолцо эᴴгьна гей дӯхъа икълашанна рохел нисанна гьинила замаллиъ йахъцала до нисова йаьжлāкьа божаъалъ гьуна же дул йикъе дибо йаьже йохца дӯхъа гьоьшшона нисона йахъаъас до нисойо жо йахъцал вагьалълъо мехлаъ халкъ гисдāгувабацӏона бечена зукъойо закария оᴴкъаллахъа суле аллагьлила билӏоъос гиса говаъаслӏона гьикмат бāхъна зувакъойо гьоллōл гиса оᴴкъолъ закария халкъилахъа икълашена ахъеэш гьоглол биджи йахъийо аллагьлила билӏоъ гьолцол аллагьли илгьам гуллолъи гьолълъогъа муьгъаттāгьоглохъа кōдāд ишан богьна икълашейо закария йаьже йохна гьихлъойо аллагьлила билӏоъ хъуллухъ богьцас водбо йовалъолъ закария билӏогъа эᴴкьейо ласона гаьчӏел гьолцос ахъо элисабет оᴴх гаьгьийо йахъийо лъина боцо мекьецал гього аьдамлāъ гисакеэш гьоглӏо нисос зукъойо гьуна вагьлāйогьна гей кьоддāла бетӏергьалли вагьалло водлāъ дӣхъа гьаьй йеᴴхелло аьдамлāъ эᴴдо дӣкьас рогьона болъонна илънасла бицоъ галилейлила назарет шагьарбаъ давудила наслолала усуплӏо нисойо сукӏол йоᴴкъал гьаьдур йōйо киббадой аллагьли жабраил малаик э̄ᴴш гьолълъо киббасна цāᴴ зукъойо мариян малаикли эᴴдокна нисос рази йахъ аллагьлис баркат михъойо бетӏергьан аллагь дӯгъой гей нисова жойлакьа гьайран йахъна гьихлъойо гьоло вагьло сийо саламди бахъал нуцӏослӏо нисона гьицӏāкъа мариян лӏо нисойо малаикли гьолълъохъа бичаслис раьгьмат михъойо дул гьуна ми оᴴх гаьгьийона йахъна дул оьжо ахъца иса гула гьолцокьа цāᴴна цāᴴ йеᴴкьейо сукӏо ахъца гьолцоъкьа кьоддāлас оьжолӏо нисас гьолцохъа бетӏергьан аллагьли гьули давудила гьинила абола тахликьа голца гьули ахъца нитоназу якъубила халкъилал пачалъилаъ ханлъина гьолцос гьоᴴсна йолъаъас марияни малаиклихъа нисолло ахъо йеᴴкьеэшла дил нигъад вагьли ахъца малаикли жаваб богьна нисос илагьияб ругь мокъос дӯкьа кьоддāлала гьаьлкӏолъилас гьидоци йахъца дул вагьалълъобза гьолцо къовахъа илагьиябна аллагьлис оьжоналӏо нисос гьуна дибо аьгарай къова бāхъаъцаслӏо нисоцас элисабетна же ицлолъāлъо оᴴх гаьгьийо йахъийо гьолцо къовал илънас боцо гей аллагьлихъа йахъаъцас жо гьоьшшона гаьъа бета марияни нисойо гьуна до бетӏергьаллис лагъ гей ми нисогъа йахъала дил бета малаик гьолълъодойс оьчойо лади водлāъас эдеъзи йахъна мариян йеᴴкьеш ягьудиялила мāьдāла улкалиъ гаьгьийа шагьарбаъ закарияла билӏоъна эᴴдокна гьолълъо элисабетил салам бōс мариянис салам тухъийоназу элисабетила оᴴхаъ гаьгьийо къова лахдас гьоло илагьияб ругьлис йоцца бета гьолълъо йукъо тухъинна нисос барка дул мариян къацӏцӏāийолāъ эᴴдо же ми баркат михъойо йахъийо баркат гаьгьийо гей дибола оᴴхаъас къова дӣгъа кьоддāлас ийо дӣдой йоᴴкъойо нāсди дил вагьдо баркат гьуна дибо салам дил тухъийоназу цӏилӏона диела оᴴхаъас къова лахдāйо гьолълъокьа божийо ми гьардараб гей судлӏо нисода бетӏергьалли дӯхъа нисойо жо йахъца марияни нисойо диела йакӏи бетӏергьан кьоддāкӏца цӏилӏона гей дие ругьна диела аллагьли тиса багъоцалакьа судлӏо нисода гьаьй йеᴴхелло гьинила пакъираб лагъликьа гьуна дил баркат михъолъ желагъа муьгъаттāкъацӏцӏола агьловāдил рец бовас гьаьлкӏолъи йōлъ дил къудратаб бетӏергьалли гьогцос цāᴴна илагьияб гей гьинхъа гьийабачӏецала агьло агьлолāкьа раьгьмат гулца гьинила кад къуватабла ишла йовагьийо цацакӏзи бовагьийо йакӏо чӏугьарабла аьдамла гьогцо залимабла тахлāкьас тӏуватӏийо пакъирабла кьоддабāкӏийо нувабаковāл гьолцо кӏетӏо шинаб жо нилӏийо бечедабла гьоьшшона гаьчӏел меццабакӏийо гьолцо комак бōйо израиллила халкъилал гьинила лагълāл аллагьлил йакӏкьа гей илла умумаллил ирбагьинил гьолцола къавмалил абадул абадийалъ раьгьмат бовал нисойо къутӏи гьулиъ лъаналъийо боцона багъона мариян кьāь билӏогъа йеᴴкьейо мех мокъолъ элисабетил оьжо ахъийо аллагьли букъо гургьел богьна гьолълъол оьжо ахъийо тухълъо гьолълъогъой мадугьаллана аьгарлъина рази бахъийо белӏнасла водиъ оьждил суннат бовал мокъовāсукӏобāл йатӏийолӏо абокьацой оьждикьана закария цāᴴ гулал амма ийо нисойолӏо оьждикьа ягья цāᴴ гулал нуцӏослӏо нисона вагьаллийо цāᴴ гаьгьийо сукӏозу гаьъа дибола аьгарлъилаълӏо нисойолӏо гьогло гьолълъохъа бета кōдāд ишан богьна абохъа нисолло оьждикьа нӣйо цāᴴд гулал дул йаццалӏо гьоᴴс кьокькьона йакъоллина закария гьолълъокьа кьодо чахийо оьждикьа ягья цāᴴ гула къацӏцӏāаьжаиб бāхъийо йаьже йохийо закария вагьаллиъисзу аллагьлил рецна богьна икълашал уьᴴхолъийолӏо гьулиъ сōᴴгъой гаьгьийāаьдамла йилӏа гьийабачӏейо вагьло хабар ягьудияллила къацӏцӏāмāьдāкьа митемекьейо вагьло хабар тухъийāпикро бōс зукъойо нӣйо сукӏод ахъал вагьакцо оьждиъкьа лӏо нисона зукъанна бичаслис гьаьлкӏолъи зукъона гей гьокцоъ илагьияб ругьлисна оцӏна ягьяла або закария аллагьлила каламликьа нисос букъо рец бетӏергьаллил израиллила аллагьлил судлӏо нисода гьогцо оᴴкъона гьинис халкъ тиса багъойо гьогцо гьехзу гьинила илагьиябла авараглāъкьāилол йоᴴкъолал кьодо йохийо хъосарлъи жейса йоᴴкъойо гьинис лагъ давудила билӏоъкьа аллагьли нисойо вагьда илла тушмаллāкьасна къацӏцӏāиле бāтӏаъцалāкьасна хъосар боваллӏо илла агьлолал кьодо бохийо раьгьмат бованна вагьлāзу гьинис илагьияб бугъаъцас къутӏина илос або ирбагьинил нилӏийо гьāна йакӏкьа йоᴴкъолална аллагьли нилӏийа къутӏилакьа зукъойо нисона иле тушмаллāкьас хъосар бōслӏо бета гьогцол гьийабачӏечӏе ибадатна бōслӏо нитоназу илла оьмролаъ аллагьлил ибадат бовал гьогцос мāцовāвалийацойна бāхъна мина оьжо бичаслила авараглъилаъ бикӏзи овас ми э̄ᴴш кьоддāла гьингъа аьᴴйдāгьинил гьино йеᴴлъелал гьинила халкъилал хъосарлъи мунагь гьаькълиъис гьоггōл мāцолцаслъи нисал бичаслила гилъилла раьгьмола мехелло бохъ кьоддāкьа мокъос илол колӏлӏаъна хеллила гьидоцилаъна бечейāл бахъалъгъа илос хаьбāна рекъеллила гьинолкьа йеᴴйагьалъгъа ягья укълъис зукъойо аᴴкъло лъайликьа оᴴкъос зукъойо израиллила халкъилал ваъзалил аьгъиъцал гьолцо оьмро бōйо боьчӏчӏа авлахълиъ гьогло водлāъ август къайсарила амролакьа дуниялликьа гаьгьийа къацӏцӏāаьдамла чāхал нуцӏос зукъона гей вагьли аьдамла чāхийолъи зукъона гей аьᴴйддāш квиринийли шамлиъ наиблъи йогьцала замаллāъ мекьейолӏо къацӏцӏāгьӣ гьидела шагьарбāъ жувōл чахиллал галилеялис назарет шагьарбаъаш аьгъиъна усупна ягьудияллиъ бетлегьемлӏо нисойо давудила шагьарбаъ кьодо эᴴкьейо жу чахиллал судлӏо нисода гьули давудила насло зуриятлисна билӏосна сукӏо зукъойо гьолцогъой къацӏо зукъойо гьолцол магьар гулло оᴴх гаьгьийо ахъо мариянна гьулиъ гьоддōл мокъолъ гьоглӏол къова ахъал мех мокъойо марияни ōйо аьᴴйддāш къова оьжо бета къӣлāъна оьлӏна голло гьолълъо гьули синакӏбаъ жувōл бецал билӏоъ маьче михъаъалъ гьоглӏо мицаъ зувакъона гей авлахълиъ нише гьидеш боцӏи богъоцас века гьоглодой бичаслис малаик оᴴкъойо бетӏергьаллила нурли гангъизи бōйо гьоллōл гьолълъохъа векāна йилӏа гьийабачӏейо малаикли нисос векāхъа гьийабацӏāкъа до мизол бакъойо къацӏцӏола аьламлил бахъцас букъо рохел жейса давудила шагьарбаъ ахъна гей аллагьли аьдамла тиса бāгъал э̄ᴴйо кьоддāс масигь гьуна миже вагьалълъокьа боьважаллъийо аьламат мизол иᴴхъос синакӏбаъ оьлӏна голло къова гелокьасзу малаиклигъой къацӏо йоᴴкъос гьаᴴсаъла агьлолас йукъо гьаз аллагьлил тасбигьна йогьна гьолло нисос гьаᴴсаъла аллагьлил рецна лӏийо дуниялликьа аллагьли цӏоб гуллāл рекъелна малаикла гьаᴴсаъ мекьена муьгъатта векāсидхъа гьоᴴсо нисос бетӏергьалли илол тухъал битӏилло вагьдо хабарна гьулиъ йахъийо жона йикъелал бетлегьемлиъ иле мекьал вагьаллиъисзу кьапӏун мекьейāгьоллол мийахъос мариянна усупна синакӏбаъ укилло къована къова эгāйоназу векāнисос къова ахъийас хабар гьидел малаикли илгьам бōйолӏо гьодлохъа энекзи бахъийāкъацӏцӏāаьдамла аьжаиб бāхъна гьихбалъос векāнисойо жойлакьа нисова жойлаш маънана богьна марияни шоваълечӏе йакӏкьа йовахийо гьолло шибаблис йаьжбо малаикли нисогъа гьидел тухъанна бегāнна битӏилло хабар битӏун михъолъ аллагьлил рецна тасбигьна богьна векāкьāь боьвачош белӏен водиъис къовал суннат бōслаъ гьолцокьа иса цāᴴ гулца вагьли цāᴴ зукъойо малаикли мариян оᴴх гаьгьийо йахъал аьᴴйдāгулалӏо нисойо цāᴴ мусала къанонликьа гьоггōл мāцолцас водбо йоᴴвакъолъ гьолло оьжо иерусалимлиъ акъос бетӏергьаллил назро огьна нилӏал аллагьлила амролакьа ийола сиᴴйаъас гисакийо шибаб абоддāс насло бетӏергьаллил назролъилаъ икъелца зукъона вагьалълъо динияб къанонликьа къурбаллил мухал нуцӏос зукъона гей къона ванаъас илба йаги илбалис къона лӏапан гьуна вагьалълъо мехлаъ иерусалимлиъ зукъона гей симеонлӏо нисойо сукӏо гьули зукъона динияб муъмин ва израиллис халкъ бетӏергьалли тапшур боваллакьа йакӏо гаьгьийо сукӏо гьолцогъой зукъона илагьияб ругьна гьолцол илагьияб ругьли тухъал йитӏилло жу бичаслис масигь эгайчӏе угъаъцаслъи вагьаглӏо водиъ гьули илагьияб ругьли оᴴкъолло аллагьлила билӏоъ ийо абона акъос итӏино иса гьулиъ гьолцол бовал нуцӏойо динияб аьдат бовал симеони окчиш гьули кōъ бета аллагьлил рецна богьна нисос йāрабби дие бетӏергьан до дибо лагъ мокъола дил къадар до угъал ми нисова йаьжкьа рекъенна богьна ми къацӏцӏола халкъилал йикъалъгъа гьаьдур йōйо хъосарлъи йегāйо диела гьаьйдāл канлъи лъай дибола израил халкъилал рецна къадрона оьждикьас симеони вагьлāнисолъ ийо або гьайран гьикмат бāхъийо гьоллол доьъана богьна симеони нисос мариянхъа оьждила ийохъа гьуна вагьацо оьждиъкьāтелидāс израил халкъилас аьдамла бейакца телидāс кьоддабāкца вагьди къова ахъца аллагьлис аьламатцой амма тели аьдамла гьолцол данде бечеш дибона йакӏо балъаййахъа лъукъзи йахъца телилас йакӏиъ гаьгьийāпикрована загьир йāхъалъгъа зукъойо гьулиъ гьиниъ караматлъи гаьгьийо гьаннат пенуэлис кид ашерила кьибиллиъис йилӏа ицлолъийо аьдам гьинила бетӏергьаллигъой ахъо йеᴴкьена муьгъаттāалӏна лӏи йагъос белӏнайигна оьᴴкъона лӏи йеᴴкьецал къоролай нитоназу аллагьлила билӏоъос йолъаъас зукъона гей нишена хискьана бетӏергьаллил какна кӏална йогьна тӏаъат ибадатликьа йечена вагьалълъо мехлаъ гьолълъо аллагьлил рец бакъ богьна мēш зукъойо исас хабар иерусалим тапшур боваллакьа йакӏо гаьгьийа къацӏола аьдамлāл бета гьоллōл бетӏергьаллила къанонликьа бовал нуцӏойо аьдатна богьна мекьена мокъос галилеялиъ гьидела шагьар назаретлиъ итӏино укълъис зукъойо къуватабна аькъилабна ахъца зукъойо аллагьлис баркат зукъойо гьолцоъ шибаб лӏиъ гьолцос ийо або мекьāгьийо иерусалимлиъ пасхалӏо нисоцала ид водил гьолцол ацӏона къона лӏи йеᴴкьелъ аьдатликьа ид водил гьоллōл мекьейо кьодо иерусалимлиъ бета ид водо йолъона муьгъаттāгьоллōл кьāь мекьейо гьихлъос гьоллос насло иса иерусалимлиъ гьули гьихлъōлъи икъаъас ийолна аболна гицӏийолӏо гьодлол гьули гōслӏона бадлогъой йалӏокъēш йагъойо гьино йолъона муьгъатта муьхобалъийолӏо гьоллōл гьули иᴴзал аьгарлъилаъна бега бийакъейāъна гьулина иᴴхъечӏе кьāь кӏаьймуьхона мекьейолӏо гьоллōл иерусалимлиъ гьолцогъойна миздабана лъанасла водиъ гьули иᴴхъона гей аллагьлила билӏоъ муалимлāъ алӏо къēна эчена гьоглохъа энекзи ахъна гьоглол суалла нийаццас къацӏцӏāэнекзи бахъийа гьайран гьикмат бовагьца зукъона гьолцола аᴴкълолана жаваблāна гьули эгалъ ийо або гьикмат бāхъийо гьолцола ийо оьждихъа нисос йāдие оьжо сийод ми илол йōйо гьуна дибо абона дона йукъа пашманлъилаъ ми иᴴзийо гьолцо гьоллохъа нисос суд миже до иᴴзал нуцӏос мизол икъаъасди зукъойо до диела абола билӏоъ ахъал нуцӏоцаслъи амма ийо абол биджи йахъеэш гьолцо нисō йаьжлāш маъна бета гьули аьгъиъна эᴴкьейо гьоллогъой лӏийо назаретлиъ гьули ийо або нисогъа уьᴴхо аьᴴхейо ийона гьогцос йаьжбо шоваълечӏе йакӏкьа йовахийо иса укълъийо аьдамлāла аᴴкъло пикролаъ оᴴкъойо аллагьлинна аьдамлāнна гьули йилӏа атӏийо тиберий къайсарлъилаъ ахънас ацӏона лъинас лӏи зукъойо ягьудиялиъ наиблъилаъ понтий пилат зукъойо галилеялиъ ханлъилаъ гьерод зукъойо гьолцос ис филипп зукъойо итурейлилана трахонитлилана вилаятлис хан лисаний абиленаллиъ ханлъилаъ зукъойо гьаннана кайафана бишшун букъāкашишлалъилаъ гаьгьийа мехлаъ закарияла оьждил ягьял боьчӏчӏа авлахълиъ аллагьлис йаьже тухъийо гьолцо иордан эᴴхедой гьица гаьгьийа мицāъ кӏаьйлӏона лъӣд мāцоллолъи тӏибитӏизи йōйо мизос мунагьла тавба богьда чурзи йāхъцалӏо нисойо вагьаддийа йаьжбо чāхна гей ишая авараглила тӏекликьа гьоᴴс гьокӏ тухъца боьчӏчӏа авлахълиъ гьуги оᴴкъолъол гьино къачӏази йова кьоддāлал гьино йаᴴкъойцӏойо йова шибаб куво аьракъ йолъала шибаб мāь бизова йеᴴйалъала чӏикӏ чӏекӏдийо жо йаᴴкъойцӏала хир хоькӏилāмаьче мелъала шибаб ругь чӏаголъилал аллагьлис хъосарлъи йегāла гьолцодой мāцолал мокъова халкъилала аьламлихъа ягья нисāгьийо гьай миже цӏодола бекелалис насло лъод миже тӏамзи бōйо кьодо мокъоцала аллагьлила симолдойс боьвачал миже бōва тавбалас пихъ йегала иле ирбагьинила наслолас къовāгейлӏо нисона бикълабашāкъа гьуна до мизохъа нисос аллагьлил йадда вагьаддōл кьалāна ирбагьинила къовāл гьогцохъа йуьᴴвахонна йāхъца хоьхила хемухадой оᴴг гуллолъи мизол йикъе кӏетӏо пихъ кьодо йахъаъцас хоьхо буьчӏна цӏоъ гулцаслъи йикъе гьиде сийод йовал нуцӏослӏо нисос зукъойо аьдамла ягья жаваб ницца зукъойо къона мухун гаьгьийа гьоᴴсцойс гаьччал нилӏа кен гаьгьийана вагьаллāйова мунагьла чурзи йовагьиллал мокъовāгьаькъ бокӏолал бечеллāаьдамлāна нисолло гьолцохъа йāмуалим иле сийод йовал нуцӏос гьоллол жаваб нилӏийо ягья мизол бегаллагъа кьоддāс багъāкъа гьаькъ вагьаллāзу рагъухъаллāна мокъона нисолло илена сийод йовал нуцӏос гьоллохъана нисойо гьоᴴссидихъасна гьичӏегонна окко йагъāкъа гьоᴴссидикьана гаьччо аьйиб гулāкъа мизол ниццала харжликьа рази бахъна бече масигь оᴴкъаллахъа гувабацӏона бечейаъ халкъилал пикро бахъца зукъойо ягья масигь зогъаллӏона ягья къацӏцӏолал жаваб нилӏийо до мизос мунагьла лъӣд йāᴴцолца амма оᴴкъос дӣгъана йилӏа къудратаб сукӏо до гей гьолцола гьалалъцолāс кьохъāйāᴴкал мустагьикъаб гаьччо сукӏо гьогцо мизос мунагьла йāᴴцолас илагьиябли ругьлидна цӏойидна гьогцола каъ аьᴴко гей нахоъос хъибо мацонна гьинила баькьиъ гулца нахо гьоᴴсна йедаъцала цӏоъна гунна гьолцо йекӏелца рохеллис хабар нисона вагьаллāзу тели баддōнна насигьатла ягья аьдамлāл йовагьийо гьерод ханли гьинила истӏис ахъо гьеродиада йоᴴкъойолъина бади гьокцос чороклъина ягья мотӏолиъ йакьеллъо гьероди ягья тӏусагъийаъ голло ханли йовагьийа бадло кешлъилāкьа кьодо вагьли кешлъина телилъийо къацӏцӏо гаьлъда гаьгьийо аьламна мокъона лъӣд мунагьла йāᴴцолцалаъ исана лъӣъна эᴴдокна доьъа бōслаъ гьаᴴса йеᴴйагьейо илбалила суратбакьа илагьияб ругь мокъойо гьолцодой бета гьаᴴсаъкьāгьокӏ тухъийо ми гей дил аццас дие оьжо дӯкьа до рази гей иса аллагьлил хъуллухъ бовал уьᴴхолъийаъ гьолцос зукъойо лъанайиглъийо лӏи гьолцола умумаллис вагьаддийо кьибил гейлӏо нисос зукъойо гьолцос або усуп гьолцосна або эли бета маттат леви малки яннай усуп матитя амос нагьум гьесли наггай магьат маттати шимъи йосех йода йогьанан реса зеруббабел шеалтиэл нер малки адди къасам алмодам эр ешуа элиэзер йорим маттат леви шимъон ягьуда усуп йонан элякъим мелеа менна маттата натан давуд йишай йобед боаз шалмон нагьшон аминадаб админ арам гьецрон перец ягьуда якъуб исгьакъ ирбагьин терагь нагьор серуг реу пелег эбер шелагь къейнан арпакшад шем нуьгь ламек метушелагь гьенок яред магьалалеэл къейнан энош шит адам аллагь илагьияб ругьлид оцӏийо иса иорданлиъис кӏаьй уьᴴхона гōйо бета ругьли гьули оᴴкъолло боьчӏчӏа авлахълиъ вагьлиъ йагъойо иса оьᴴкъонайиг водо илбисли гьолцос гьаьлна бикъелло вагьлосинаб замаллиъ сикӏаъ лукӏма мейэш оьᴴкъонайиг водо йеᴴкьелъ гьули нукойо вагьалълъо мехлаъ илбисли нисос гьолцохъа ми аллагьлис оьжо зогъда вагьалӏо кьалхъа ниса баьбалал йуьᴴхолӏо иса гьоглӏол жаваб нилӏийо тӏекликьа чахна гей сид баьбалакьа боваъас инсалли гьинис оьмро бета илбисли мāькьана оᴴкъонна сид лагьзатлиъ дуниялликьа гаьгьийāкъацӏцӏāпачалихъла йегабалло гьолцол бета гьоклӏо нисос вагьадло къацӏцӏола пачалихълāс ихтиярна рецна до дул нилӏал судлӏо нисода гьолълъос ихтияр дӣхъа нилӏна гей до дил атӏтӏийал вагьло ницца ми дил сужда богьда вагьли къацӏцӏо дибо йахъца иса жаваб нилӏийо тӏекликьа чахна гей сид аллагьлиллāъ сужда бовāкъа бетӏергьаллиллāъ ибадат бовāкъа бета илбисли гьули иерусалимлиъ эжена аллагьлила билӏола кьохъкьана гонна гьолцохъа нисос ми аллагьлис оьжо зогъда вагьалӏоъла лӏийо огицӏ тӏекликьа чахна гаьъад аллагьли малаиклāкьа амро бовас ми цӏуми овалӏо нисона бета малаиклāкаъ охна эзас кьалил дибо хаьба мехелечӏе иса жаваб бōйо ми бетӏергьан дибола аллагьлил гьаьлбики йовāкъа лӏо нисона чахна тӏекликьа гьолцол къацӏцӏо гьаьлбики йогьна лъикъолъ илбис гьоᴴс санаъатаб мех мокъоцал боъийо гьолцодойс иса оᴴкъойо галилеялиъ илагьияб ругьна гьиниъ бахъна гьолцос цāᴴ нāназу сōᴴгъой гаьгьийāмицāъ йеᴴкьейо эᴴкьена гьолцо ваъза насигьатла йовагьийо къацӏцӏола гьолцол рец бакъ бōс зукъойо бета иса тарбийа лъай нилӏийа назарет шагьарбаъ эᴴкьейо гьинила аьдатликьа шамат водиъ синагоглиъна эᴴдокийо гьоллол тӏек хъовал минбарликьа кьодокийо ишая авараглис тӏек нилӏийо гьолцохъа вагьаддийо калима гаьгьийо мицаъ тӏекна йеᴴгьена хъōйо гьолцо дӣъ бетӏергьаллис ругь гей гьолцо дил ихтияр нилӏийо рохеллис хабар мискиллāхъа мейал асирлъилаъ гаьгьийāтиса бāгъоналӏо боцдийāл канлъи йоᴴкъоналӏо азаб акъубалиъ гаьгьийāгиса мегьналӏо аллагьлила раьгьматлис мех мокъоналӏо нисал эᴴгьна гей до бета гьули тӏекна йиᴴхъона хъулухъчийахъана нилӏна къēэчейо синагоглиъ гаьгьийāкъацӏцӏолас гьаьй йеᴴхейо гьолцокьа иса гьоллохъа нисал уьᴴхотохъийо жейса миже вагьалӏо калималихъа энекзи бахъцалаъ чахийо жо тӏубази йахъийо гьолцола каламли гьоллол букъо асар бōйо исала сикӏаъкьāгугьцала вагьалълъо баркатаб каламли къацӏцӏāаьжаиб бовагьийо бета гьолло нисойо усупис оьжод гей гьули иса нисойо гьоллохъа гьай гьай миже дӣхъа кицина бакъона нисас ми дохтур зогъда гьакъкъа мизу сагъ ахълӏо илол капернаумлиъ йахъийо шинаб жо тухъийо же вагьалӏо дибола абола ракьликьана йова лӏона нисас миже дӣхъа амма гьогцо гьоглохъа нисойо гьаькъкъаб жо гей гьоᴴсна авараг гьинила абола ракьликьа бикӏзи оваъас гьаькъкъаб жо нисос до мизохъа иляс авараглила замаллиъ лъана лӏина илъна боцо бахъийо мицакьа водо гуйчӏе къацӏцӏо дуниялликьа йукъо ракъи йоᴴкъона израиллиъна тели къоролла зувакъодана сидонлидой гьиᴴца гаьгьийа царепатила сид къоролайдоййаъ эᴴйэш аллагьли иляс элиша авараглила замаллиъ израиллиъна барас унтилаъ кӏовабакӏова тели аьдамла бāхъдана шамлиъис гьоᴴс наъманлӏо нисоцас сукӏовāъ аᴴцолеэш гьолълъо унтилаъас вагьли тухъийоназу синагоглиъ гаьгьийāаьдамла гьалаг бāхъийо баьгъбаъна гьолло гьули шагьарбаъаш гисана эжена бачилӏ тӏотӏаллӏо нисона гьидес шагьар бōйо бизола раьъалликьа акъос зукъойо амма иса халкъилаъас алӏос оьчона оъийо бета галилеялила капернаумлӏо нисоцала шагьарбаъна эᴴкьена гьоллол шамат водлāъ аллагьлис калам биджи бовал уьᴴхолъийо гьолцола ваъзалāкьа аьдамла аьжаиб бāхъна зувакъойо гьолцо нисоцас жо нисос зукъойо гьиниъ гьаьлкӏолъи гаьгьийаъцой синагоглиъ зукъона гей зинналлāохийо гьоᴴс сукӏо эццакӏа сийод дул илоъкьāйатӏна назаретлиъис иса лӏо нисона йукъо илӏелāл уьᴴхолъийо гьули сукӏо иле пасад бовалди оᴴкъона ми дил икъеш ми аллагьлис илагьияб сукӏо ахъцаслъи иса гьокӏ йоъиллийо гьолълъос гьокӏ йоъла болъо ми гьолцола магъоъос синагоглиъ алӏлӏода гьули сукӏона къē икьена гьоьшшона зарал бойчӏе гьолцола магъоъос зиннал гисакийо къацӏцӏāгьайран бахъийо гьоллōл сидхъа гьоᴴсо бикълабашал муьхобалъийо сийо йаьжед гьули гьинила къуватлидна къудратлидна амро богьцас зинналлāл гьолълъогъа муьгъаттāгьоллōлна инсаллила магъоъос гисабакцас лӏо нисона нāназу сōᴴгъой гаьгьийāмицāъ митемекьейо исас хабар бета аьгъиъна синагоглиъисна гисакна иса симонлӏо нисоцала сукӏодой билӏогъа эᴴкьеш симонис йукъо ийо йаьчӏ йиххала унтилаъ йилӏа кӏокӏона йиᴴхъос гьоло йахълалӏо нисона гьарзи йōс гьолцохъа кӏокӏовадой гьиᴴцана эᴴкьена йаьжена нисона гьолълъоъос унти болъолца вагьаллиъисзу йаьгъиъна гьоллол кен оᴴх гулал йуьᴴхолъча гьоло бохъ тӏикейа анталаъ тели кӏовакӏовāаьдамлана бāкъона мокъойо гьолцодой исана шибаблил кō йеᴴхенна гьоллōл бāхъилло лади аьдамлāъаш зинналла йовацӏийо ми аллагьлис оьжо гей лӏо нисона илӏелабас зувакъойо гьоллōл йоьвачошлаъ амма жу масигь гаьгьийолъи зинналлāл икъелъ иса гьоллос гьокӏа йоваъиллис зукъойо бета хиса водо хишейоназу гисакна гьули боьчӏчӏа авлахълиъ эᴴкьейо халкъила гьули иᴴзийо иᴴхъона муьгъатта гьидедойс нāна эᴴкьāкъалӏо нисона гьардизи бāхъийо амма иса гьоллохъа нисойо аллагьлис парчагьлъи йоᴴкъоцалас рохеллис хабар нисал до бадло шагьарбāъна эᴴкьал нуцӏос вагьалълъол э̄ᴴйо гей до вагьлāягьудиялила синагоглāъ эᴴкьена гьолцо ваъза насигьатла йовагьийо аллагьлис калам тухъал батӏийāаьдамлāсōᴴгъой къацӏобакна гаьгьийа мехлаъ гьули зукъойо геннисаретлӏо нисоцала ралъадбадой ралъадбаъ къона гама бегас исал бисāхъла гамалиъис гисана гугьна гьидеш бисāйовахцас къӣла низабас зувакъойо гьулиъ иса симонила гамалкьа кьодокийо раъалликьас даьгьаб ралъадбаъ эᴴддāгама беза лӏо нисона гьарзи йōйо гьолцо симонхъа гамалкьа къēна эчена гьолцо аьдамлāл ваъза насигьат бōс зукъойо ваъза хабар болъолъ симонхъа нисос ралъадбала гилъилла мицаъ гамана мокъонна тӏутӏа дибо бисāйовахцас къӣ симони гьолцол жаваб нилӏийо йāнасигьатсукӏо гьуᴴлъ нише хишей ла тӏутӏдана илол гьоᴴсна биса михъеэш амма ми нисойо йаьже йугъолечӏе до гьаᴴкъкъасāза къӣ тӏутӏал вагьлāнисогъа тӏулӏлӏо гьоллол тели биса михъойо бисāла йаькъкъолъилахъа къӣ йāьхал йуьᴴхолъийо балӏо гамалкьа гаьгьийāгьалмагълāхъа ишан богьна комаклил ийалӏейо мокъона гьоллона къацӏо комак богьна къонана гамāбисалис йовацӏилло давлалила йаькъкъолъилахъа къонана гамāралъадбаъ гъанкъизи йāхъал йуьᴴхоьбалъийо вагьли йегалъ симон петри исала мицнāдой аьᴴйдāсуждалкьана эчена нисойо йāбетӏерчӏахъаяв олъо дидойс ми до гей мунагьлāс оцӏийо сукӏо вагьлāнисаъасди гьулина гьолцогъой къацӏо гаьгьийāна котакалда гьийабачӏена зувакъойо тели бохийо биса бегалъ вагьлāзу симонил гьалмагълъилаъ гаьгьийāзебедайис оьждаь якъубна иоанна гьийабачӏейо бета иса симонхъа нисойо гьицӏāкъа желагъа муьгъаттāми аьдамла бисацой бовахца гамāна мицакьана кьисабана гаьлъгъа къацӏцӏо жона йечаннегьна гьоллōл исагъой къацӏо мекьейо гьуна исал сид шагьарбаъ оᴴкъолъ къацӏцӏо магъокьа барас унти чӏалӏейо гьоᴴс кӏокӏойо сукӏо эгас иса эгалъ гьули сукӏо гьоцодой аьᴴйдāмотӏо лӏийодāкъēна экна гьардизи ахъал уьᴴхолъча йāбетӏерчӏахъаяв дул адда до дӯхъа аᴴцонна сагъ огьна ахъца кӏокӏовал кōна йеᴴхенна иса нисойо дил атӏна гей ми аᴴцо сагъна ахъ нисослаъзу чӏалӏейо жона магъокьа кьодос йекна гьули сукӏо аᴴцона сагъ ахъийо гьоᴴссидихъана хабар мейчӏе эᴴкьена бегала дибо магъо кашишлил аьдамлāл ми ахъийолъи икъалъгъа мусала къанонликьа къурбан муха лӏо нисона лъази йōйо иса гьогцохъа амма исас хабар халкъилаъ гьех митемекьейо гьолцохъа энекзи бахъална унтилаъас сагъ бахъална тели аьдамла мовакъос зувакъойо гьулилӏо нисода аьдамла гаьчӏела мицаъ эᴴкьена тӏаъатлиъ ахъца зукъойо гьоᴴс водолалъ иса ваъза насигьат бōслаъ гьолцохъа энекзи бахъийа аьдамлāъ эᴴдо зувакъойо галилеялила шибаб аьлӏаъашна ягьудиялиъисна иерусалимлиъисна мокъовāфарисейлана динияб аьлимлана бетӏергьаллис къудратлъи зукъойо гьолцоъ кӏовакӏова бāхълал гьуна гьоᴴс аьдамлāлӏоᴴвакьана гонна акъойо магъо хъохъойо сукӏо кӏокӏō сукӏо исадой аьᴴйдāоᴴкъолална голална гьаьракат багъос зукъойо гьолло амма тели халкъ бахъийахъа эзал гьино йиᴴхъеэш кьамакьас кӏараматӏина йолъонна лӏоᴴвакьа голгъа исадой аьᴴйдāалӏлӏодāлӏийо э̄ᴴйо гьули сукӏо акъона мокъовāсукӏобāс божи бегалъ иса нисойо аьдам ми мунагьлāъас аᴴцойо диниябла аьлимлана фарисейлана сидхъа гьоᴴсо бикълабашал муьхобалъийо сукӏо сукӏод ахъал нуцӏос вагьди вагьаллийо инжитаб гьаькъираб жо йекӏцас аллагьлихъāъ инсаллис мунагьла чурзи йовагьна йāхъаъас лӏо нисойо гьогло гьоглола йакӏиъ гаьгьийо жона йикъена иса нисолца суд мизола йакӏиъ вагьаллийа пикрова йāхъийо сийод нисал пигьаяб гей ми мунагьлāъас аᴴцойолӏод йаги аьгъиъна эᴴкье гогьлӏод амма мизол йикъе аьдамлила оьждисна ихтияр гей аьдамлāш мунагьла чурзи йовагьал иса кӏокӏовахъа нисойо до дӯхъа нисос аьгъиъна лӏоᴴна бежена билӏогъа эᴴкье вагьаллиъисзу аьгъиъна жу акъойо лӏоᴴна бокчина аллагьлил рецна богьгъа гьинила билӏогъа эᴴкьейо гьайран гьикмат бахъийāгьолло къацӏцӏола аллагьлил рец бōйо йилӏа гьийабачӏейахъа гьолло йекӏийо гьикматаб жо йегāйо илол жейса лӏо нисона гьолълъогъа муьгъаттāиса билӏоъос гисакийо гьинолис гьаькъ бокӏолцала билӏодой гьолцол къēэчена эгāйо левий цāᴴ гаьгьийо гьоᴴс гьаькъ бокӏолцас сукӏо дӣгъой муьгъалӏ тос лӏо нисос гьолцохъа иса къацӏцӏо жона гаьлълъāчо йечаннегьна аьгъиъна гьолцогъой муьгъалӏ эᴴкьейо левий гьинила билӏоъ мокъолъ левий йукъо гьоболлъи йōйо исал гьулиъ зукъойо гьаькъ бокӏолцасана гьулāзу гьоллогъой къацӏо гагьийāбаддōл аьдамлана фарисейлāна гьоглола диниябла аьлимлāна исала асгьаблāхъа морлӏона нисолло суд миже гьаькъ бокӏолцала сукӏобāгъойна мунагьлāс бовацӏийāаьдамлāгъойна къацӏо бес хулӏос иса гьоллол жаваб богьна нисос кӏовакӏоваллāъ сахаб сукӏобāл дохтурлис комак батӏаъас до гогьна гей муъмилла гаьчӏел мунāпикъла ийабалӏал гьолло тавба бовал балӏлӏо гьогло нисолло исахъа ягьяла асгьаблāна фарисейлāла мутаъалимлāна дӣсдāс как кӏалла йовагьцала мехлаъ гьоддōл дибо асгьабла суд бес хулӏона бāхъца лӏо нисона иса гьоллохъа нисойо къимако шеблаъ гаьгьийа мехлаъ гьолцо бейтелликьа ийабалӏейа аьдамлāхъа бес хулӏечӏе кӏал йохна бечелӏо нисона йахъцади мизохъа къимако гьоллодойс агъойо водбо йоᴴвакъас вагьалло водлāъ кӏал йохна гьоллōнна бāхъас бета иса гьоллол вагьаддийо хабар мēйо лъона ицӏцӏо лъицӏона йаьхенна келла лъицӏокьа гъечӏе гуцӏаъас ицӏцӏо лъицӏона йугъос келла лъицӏокьа ицӏцӏо гъечӏе гуцӏийолъина кьухъаъас лъона гитӏаъас ицӏцӏо гъино йугъал йоᴴкъова тӏикӏилаъ бетана ицӏцӏо гъинона къēмекьас йаьхена тӏикӏина йугъас ицӏцӏо гъино гитӏал нуцӏос ицӏцӏа тӏикӏилаъ келло гъино хулӏона муьгъатта лъōнна кьодо ицӏцӏо гъино хулӏал батӏаъас судлӏо нисода келлозу гъино кӏетӏо гейлӏо нисос шамат водиъ хъибола майдаллāъкьāмекьал нуцӏойо исана гьолцос асгьаблана асгьаблāхъибос кьоᴴвāкōъна йуьвашинна мугьла йуьᴴвахъча зувакъойо садло гьодлохъа нисолло шамат водлāъ йовал йахъаъцас жо суд миже йōс лӏо иса гьоллол жаваб нилӏийо хъойэшди миже жуна къацӏо гаьгьийāна нувабакона гьихбалъолъ давуди йōва жойлас аллагьлила билӏоъна эᴴдокна давуди бокчина гей аллагьлил бакъойо кашишлāйаъ муьхъал бахъаъцас баьба гьинина муьхъна гей къацӏо гаьгьийāнна нилӏна гей бетана нисойо гьоглохъа шамат водис ихтияр аьдамлила оьждихъа гей балӏосола шамат водиъ иса ваъза насигьатлил синагоглиъ эᴴкьал нуцӏойо гьулиъ зукъона гей кӏетӏакьас кō хъохъойо гьоᴴс сукӏо диниябла аьлимлана фарисейлана гьолцохъа гуцӏобахъна бечена зукъойо сагъ оваллāлӏона шамат водиъ вагьли кӏокӏō ахъинналӏо нисона исакьа аьйиб мокъолалъгъа амма гьоглола йакӏиъ гаьгьийо жона йикъена иса кō хъохъова сукӏохъа нисойо аьгъиъна алӏлӏодāэче лӏо гьуги аьгъиъна алӏлӏодāэᴴкьейо бета иса гьоллохъа нисойо до мизохъа гьоᴴс жо нисолал шамат водиъ сийод йовал йахъца кӏетӏолъид йаги кешлъид аьдам ахълалди йаги угъолалди нуцӏос гьогло къацӏцӏолахъана говацӏона иса гьолцо сукӏохъа нисойо кō йаᴴкъойцӏола лӏо иса нисогъа йōйо гьолцо сукӏо хъохъойо кō сагъ йахъийо гьоггōл йилӏа гьалаг бāхъийо исал сийоди йовал нуцӏослӏо нисона сидхъа гьоᴴсо дандибази йовал муьхобалъийо вагьалло водлāъ иса гьари доьъалил сид мāькьана эᴴкьена нише хишей аллагьлил тӏаъат богьна эчейо хискьа иса гьинис асгьаблана ийалӏена гьоллоъ эᴴдос ацӏона къона сукӏона гьакӏна гьоллокьа чапарлалӏо нисона цāᴴда гувалло гьоллōнна зувакъойо петерлӏо нисона тӏокӏцāᴴ гаьгьийо симон гьолцос ис андрей якъуб иоанн филипп бартоломей маттей тома алфайлис оьжо якъуб зелот цāᴴ гаьгьийо симон якъубис оьжо ягьуда ва бета исал хиянат ахъийо ягьуда искариот гьинила асгьаблāгъой къацӏо иса мāькьаш лӏийона гогьна авлахълиъ эчеш гьулиъ мокъос гьолцос тели асгьаблана къацӏцӏо ягьудиялиъисна иерусалимлиъисна гьулāзу ралъадбадой шеблаъ гаьгьийāтирна сидонна шагьарбāъаш букъо аьламна гьулиъ мокъойо исала ваъза насигьатлихъа энекзи бахъална гьулāзу унтилаъас бāхълаллакьа йакӏо йоᴴкъовāна чикейа зинналлāазаб ниццаса аьдамлана гьоллōл иса сагъ бовагьийо къацӏцӏола халкъилал йатӏна зукъойо исалъ кō йеᴴхелал судлӏо нисода гьолцоъкьāгугьцала букъа къудратлихъа къацӏцӏāбāхъца зувакъойо бета асгьаблāхъа гьаьйна йеᴴхенна иса нисос гьардарабла гей миже мискин пакъирла аллагьлис парчагьлъи мизол йиᴴхъолъ гьардарабла гей миже же нуко аᴴхъаба аллагьли мизос оᴴха йовацӏлас гьардарабла гей миже же бийабацаса бета миже лъоᴴвабāс гьардарабла гей миже аьдамлāл бāтӏеэса гьогло атабāкӏийа мизокьа цӏокьдабāйа мизос чикейа цāᴴда гейлӏо нисона гиса тӏуватӏас мизос цāᴴда аьдамлила оьждиддāла рази бāхъ рази бāхъна богбāцӏ миже судлӏо нисода гьаᴴсаъ мизол букъо шапаъат гей вагьаллāзу гьоглола наслолāла аболāна авараглāл йōйо амма балагь азаб мизол бечедлъилаъ гаьгьийāл кӏетӏо оьмро же мизол нилӏийо балагь азаб мизол же оᴴх йовацӏна гаьгьийāл бета миже нувабакас балагь азаб мизол же лъоᴴвабāйал бета миже бийабана макъо йагъас балагь азаб мизол кӏетӏāаьдамла гейлӏо нисона сикӏалъ къацӏцӏола бāгъовāл гьоллола умумаллина вагьаллāйилӏа рец бакъ бовāгьийо аьйдлāгьересиавараглāл дӣхъа энекзи бахъцала мизохъа нисоцас гей мизос тушмалла бāтӏ миже бāтӏаъцалāл кӏетӏослъи йова мизол наьъана богьцалāл баркат гулала миже нуькучӏ бовагьийāдоьъалиъ бāгъа дул гогāкьа баькьеллал бадона гогāгуцӏола дӯхъас чохъа гужгат йагъовал кьодос мухунна йагъона нилӏа шибабли гьарзи йōвал гьарзи йōйо жо нилӏа нилӏийахъасна кьāь йокӏāкъа бадло дул йовакъōйо жо ми гьоллонна йова миже бāццалāл мизол бāтӏийāс нӣйо кирид бахъал мунагьлāд бовацӏийāлна бāцца жувōл бāццаса аьдамла мизол кӏетӏослъи йōвал кьāь йоцӏона йōва кӏетӏослъилас нӣйо кирид бахъал мунагьлāд бовацӏийāна вагьлизу жо йōс кьāь нилӏаллакьа кул бахъна боцӏи сукӏол къарзалаъ нилӏийа сукӏол нӣйо кирид бахъал мунагьлāд бовацӏийāна сидил гьоᴴсо ницца йоцӏол кьāь кьодос камийойчӏе йоᴴкъаллакьа йакӏона йоᴴкъонна амма мизол мизосзу тушмалла бāтӏ ва садакъāйовагьа йоцӏол нилӏийакьа кьāь йоᴴкъаллакьа кул бовāкъа бета мизол тели кири бахъца бета миже кьоддāла аллагьлис къовалъилаъ бāхъца баркалла нилӏаъцалāнна кешлъи йōвална цӏоб гулцас гаьлълъо гьуги мизос аболъийозу гургьел раьгьмо гаьгьийа бāхъ мижена миже сукӏокьа аьйиб бовāкъа аллагьли мизокьана боваъас миже аьдам какзи овāкъа мижена какзи боваъас миже кьодос тилӏбак мизокьасна тилӏбакас мижена нилӏа мизонна нилӏас йилӏа лахлӏо къуькъона гъоьдо богьна боцӏийо моьгьоре ницца мизол нӣйа моьгьорейад мизол масадана вагьаллийа моьгьорейад мизонна масас вагьаддийона мисал бакъойо иса гьоллол боцдийа сукӏохъа бадисо боцдийо сукӏо эжеллина ахъцади гьоллōл къонана хъарандийаъ бейакассаъди гьинила муалимлигъа лъай кьоддāс ахъаъас мутаъалим амма жузу къацӏцӏо жо йикъенна камиллъилаъ оᴴкъода шибаб мутаъалим муалимлъийо ахъца суд дибола гьаьъ гаьгьийо михъо бегайчӏе истӏила гьаьъ гаьгьийо цӏих йегас йана дӯхъа дибола истӏихъа нигъад нисона йахъца верейа ис дибола гьаьъаш цӏих йагъоллаъче дӣд дибола гьаьъаш михъо бегāъас йе къона мотӏо гаьгьийо инсан гьакъкъа ми дибола гьаьъаш михъо болъола бета йагъал йахъца истӏила гьаьъаш цӏих кӏетӏа хоьхкьа нӣйоди пихъ гуцӏаъас бахъеэшла хоьхкьа кьодо кӏетӏо пихъна гуцӏаъас шибаб хоьхо бикъеш пихълихъа гуцӏобахъна судлӏо нисода тӏитӏакьа легъи йахъаъас зазликьас кӏодо бокӏолаъас кӏетӏа сукӏо гьинила йакӏила кӏетӏа гъамасбаъас кӏетӏослъи гиса йагъос йакӏо чикейа сукӏо гьинила йакӏила чикейа гъамасбаъас кешлъи гиса йагъос судлӏо нисода сикӏа нисос йакӏиъ гаьгьийо жо дӣслъилъ йāбетӏерчӏахъаяв йāбетӏерчӏахъаяв лӏо нисона суд дӣхъа илӏелабас до нисогъана йойчӏе дӣгъой гугьцаса дӣхъа энекзи бахъцаса дие йаьже тӏубази йогьцаса лъōлъ мелъейāд бāхъцасна нисал до мизохъа гьули эᴴлъейо ахъца билӏо йогьцала сукӏолъ гьолцо эᴴддāс маьчена моьтӏона шедкьа кьодо бигъа гулло водбо тели гувагьлъо эᴴхе билӏокьа йогицӏийо гьолълъохъа гьули лахлӏонна йахъеэш билӏо ахо кьучӏликьа йоᴴкъонна йōлъ дӣхъа энекзи ахъдана до нисогъа йоваъцас сукӏо эᴴлъейо ахъца мицаъ бигъа гулечӏе билӏо йōва сукӏолъ эᴴхе йогицӏийоназу гьолцос билӏо йекна йугъос билӏос гьоьшшона гьихлъаъас энекзи бахъийа халкъилал вагьло ваъза богьна лъикъолъ иса капернаумлиъ эᴴкьейо гьулиъ гьоᴴс рагъухъаллāла нусилбетӏерлис йилӏа аццас нукар зукъона гей ахо кӏокӏовахъа угъал гикьа оᴴкъона иса оᴴкъовас тухълъо кӏокӏойо нукар ахълал нусилбетӏерли ягьудиялис букъāгьаькимла гьули окӏал мēйо исадойна мокъона гьолло кьодос болъечӏе гьардизи бахъна нисойо гьули ми комак бовал эᴴхецас сукӏо гей гьолцол илос агьло бацца гьолцо илол синагоглана йовагьийо иса гьоллогъой къацӏо эᴴкьейо гьинила билӏодой мокъалдайлил нусилбетӏерли гьодлол данде гьинис гьалмагъла мēйо гьогцохъа нисал йāбетӏерчӏахъаяв букъо миллат бовāкъа ми диела билӏоъ эᴴдокал эᴴхецас сукӏо до гаьъа вагьалълъобза дона дудой говал эᴴхецас сукӏо гаьъа судлӏо нисода дудой гьицакна ахъийо сукӏо гаьлъаъалъ амма ми нукар кӏокӏō ахъцала гьаьлкӏолъилас гьоᴴс йаьже ниса дона гейлӏо дӣгъа кьоддāгаьгьийас амро тӏубази богьцас сукӏо вагьлāзу диела ихтиялликьа гаьгьийāрагъухъаллāъас сидцойсолахъа эᴴкьелӏо нисода гьули эᴴкьеш бацосолахъа гогьлӏо нисода гьули гōс лагълихъа вагьадди жо йовалӏо нисода гьолцо йōс вагьли тухълъо иса аьжаиб ахъийо гьингъой муьгъалӏ гугьцала халкъилахъана гоцӏохъна гьолцо нисойо до мизохъа нисос израиллиъна вагьаддийо букъо божилъина иманна дил михъеэш нусилбетӏерли мēйāаьдамла кьāь билӏогъа мокъолъол гьуги кӏокӏō нукар сагъ ахъна иᴴхъос гьаколъечӏе иса эᴴкьейо наинлӏо нисойо шагьарбаъ гьолцогъой къацӏо зувакъойо асгьаблана тели аьламна гьуна шагьарбала кавлидой иса оᴴкъалдайлил угъона гисдāакъоцас иᴴхъос ийос гьоᴴс гаьгьийо оьжо гьоло ийона къоролай зукъона гей гьолълъогъой шагьарбаъаш эзиан халкъна зукъойо оьжо иᴴхъолал мекьецас гьоло йегалъ гьолълъокьа йакӏона йугъона кьоддāла иса нисойо йийāкъа лӏо бета гьицана эᴴкьена гьолцо лӏоᴴвалъ кō йеᴴхелло гьуги оьжо эжецас аьдамла беченувацӏийо иса нисойо оьжо до дӯхъа нисос аьгъиълӏо угъойо аьгъиъийо бета къēна эчена икълашал уьᴴхолъийо иса гьули оьжо ийохъа нилӏийо къацӏцӏолас гьицӏода йейакийо аллагьлил рецна богьна аьдамлāнисос зукъойо укъо авараг ахъна гей илоъ эᴴдо аллагь комаклил оᴴкъонна гей гьинила агьлолал лӏо нисона гьолълъос хабар мекьейо къацӏцӏо ягьудиялиъна сōᴴгъой гаьгьийа мицāъна мēйолӏо ягьяхъа гьинила асгьаблāвагьалълъос къацӏцӏо хабар къона асгьабна илӏена ягья гьоллōл мēш кьоддāла исадой оᴴкъал нуцӏойо мид гей йаги бацохъад гувабацӏона иле бецал нуцӏослӏо нисолал исадой мокъона аболāнисолло ягья аварагли иле мēйо нисолал оᴴкъал нуцӏойо мид гей йаги бацохъад гувабацӏона бецал нуцӏос вагьалло мех мокъоцал гьолцо тели аьдамла сагъ бовагьийо унти шокълъилаъас чикейа зиналлāъас тели боцдийāл канлъийана йоᴴвакъолло бета иса гьоглол жаваб нилӏийо мекьена ягьяхъа ниса мизол йегāйона тухъийона жо боцдобалъийāл кьāьна канлъи йегаслӏо лаьхъдийāмекье гӯслӏо барас унтилаъ кӏовакӏовāмāцослӏо аьᴴгъалāл жо тухъаъцалāл тухъцалӏо бувагъовāбāхъилцалӏо гьардухъалла пакъирлāрохеллис хабар мēшлӏо дӣкьа шак ахъеэс сукӏо талигьаб гейлӏона ниса асгьабла кьāь боьвачолъ иса халкъилахъа ягьяс вагьдāнисолал уьᴴхолъийо сийо йегāлди миже боьчӏчӏа авлахълиъ мекье гӯс зукъойо залӏи лахлӏолцас чала бегāлди сукӏо эгāлди мекьеш зукъойо кӏетӏо лъицӏо лъичӏейо аьдам эгāлди амма бечедаблана кьухъийо лъицӏо лъичӏейāаьдамлана бāхъца ханлила хъалалиъ гьаᴴ сийо йегāлди мекьеш зукъойо авараг эгāлди ӣᴴлӏо нисос до мизохъа авараглигъана укъо гей гьули ягья тӏеклāкьа гьолцос чахна гей гьуна ми оᴴкъолъол дул гьино йаᴴцолал дие чапар до аьᴴйдāэᴴгьна до мизохъа нисос ийолāбовагьийаъ эᴴдо ягья авараглигъа укъо сукӏо гаьъа амма аллагьлила парчагьлиъ бишшун итӏинона гьолцогъа укъо гей бета ягьяхъа энекзи бахъийāкъацӏцӏола аьдамлāна вагьлāзу гьаькъ бокӏолцалāна ягья мāцолцалаъцой жувōлна мāцонна аллагь ритӏухъаб ōйо амма фарисейлāна диниябла аьлимлāна аллагьли гьидел бōйо амро ягья лъӣд мунагьла йāцоллолъи къабул йойэш иса нисойо вагьаллийа тайпалас аьдамла лъōлъди мейалъелал лъōлъ мейалъейāд бāхъца гьоллōл мелъейа гей къовалъ майдалликьа къēна бечена сидхъа гьоᴴсо бикълабашецала иле мизол шашатӏо баькьелло миже лъисокьа богбачӏеэш иле йакӏо йугъоцас кечӏла ийалӏейо миже бийабайэш оᴴкъойо ягья авараг йа баьба муьхъаъчаш йа гъино хулӏаъцас миже нисойо шайтӏаллāохийо сукӏо гейлӏо нисона оᴴкъойо аьдамлис оьжо эсцасна хулӏоцасна миже нисос гьуна эсахона хувагина гьулāзу гьаькъ бокӏолцалāсна мунагьлāд бовацӏийāсна гьалмагъ гейлӏо нисона амма аллагьлис аᴴкъло ритӏухъаб богьцалāаьдамлāгьоло гьаькъкъаб бикъелца сид фарисейли иса эсал окӏийо фарисейлила билӏоъ эᴴдокна иса эсал шеблакьа къēэчейо гьуна вагьалълъо шагьарбаъаш гьоᴴс мунагьлāс йоцӏийо аьдам иса фарисейлила билӏоъ гаьгьийо икъелъ кӏетӏо маьгь гаьгьийо йеᴴлълис къиматаб къутина бакъона йоᴴкъос гьолцогъа муьгъаттāкъēна йечена йийāнна йийана микъад исас хаьбāна йиᴴабанна муьчӏад гьоллōл йуьᴴвалъилло бета хаьбалāлна баъдана гьоллолъ кӏетӏо маьгь гаьгьийо йеᴴлъ йеᴴхелло вагьли йегалъ иса эсал окӏийа фарисейли гьинис гьинхъа нисос вагьди сукӏо авараг зукъойокъода гьолцол йикъеш гāь нӣйа аьдамли гьинил кō йеᴴхеллона мунагьлāс йоцӏийо аьдаммāъ гьоло гей исана гьолцол жаваб нилӏийо симон гьоᴴс дӯхъа нисал жо гей дие ниса муалим лӏо кьāь нисойо симони йоцӏол окко ниццала сид сукӏос зукъона гей къона нагьлъулав сидцойсола гьолцол нилӏал нуцӏос зукъона лъиначӏитӏ динар бацосола лъинайиг динар нагьлъи йоцӏал гьоллос рес гаьччолъи йегāлъ къонхъасна окко кьāь йокӏна гаьъа гьаᴴже ниса лъōлди гьули йилӏа атӏал симони жаваб нилӏийо тели окко кьāь нилӏал нуцӏовал йилӏа атӏал лӏо нисона иса нисойо битӏун гей бета гьолълъо аьдамлихъана говацӏона иса симонхъа нисойо йегасди дул вагьдо аьдам до дибола билӏоъ эᴴдокийо амма ми дие хаьбāнизабāл лъи нилӏеэш гьолълъо гьинила микъад дие хаьбāна низабана къаьмкьала муьчӏад йуьᴴвалъилло ми дил гьакъкъана баълӏеэш гьолълъолӏо нисода до оᴴкъонас хаьбалāл баъдана атāкечӏе гей ми диела къаьмкьа йеᴴлъ йеᴴхелеэш гьолълъолӏо нисода диела хаьбалāлъ йеᴴхелло бишшун кӏетӏо маьгь гаьгьийо йеᴴлъ вагьалълъобза до дӯхъа нисос гьолълъол йилӏа алӏлӏо гьолълъола телидāла мунагьлāкьас кьодос тилӏкийо йоькькьа мунагьла чурзи йовагьийāл йоькькьа ацца гьолълъо аьдамлихъана иса нисойо дибола мунагьлāкьа кьодос тилӏкийо лӏо гьулиъ гаьгьийāс пикро бахъийо сукӏо сукӏод гьуди аьдамлāш мунагьлана чурзи йовагьна йāхъцас иса гьоглӏо аьдамлихъа нисойо дибола йакӏила божи ималли ми тиса йуьᴴхолло гьаᴴже йеᴴкье ми рекъелна бахъна гьолълъогъа муьгъаттāисана гьолцос ацӏона къона асгьабна аллагьлис парчагьлъи кьодо йоᴴкъоцала рохеллис хабаллана йеᴴйагьна шагьарбāъна аьлӏāъна мейакьеш зукъойо гьолцогъой къацӏо зувакъойо унтилаъас бāхъилла шайтӏан илбислиъис мāцоллāийōлна вагьлāзу гьинила магъоъос гьехзу алӏна зиннал боцӏийо магдаленалӏо нисоцас мариянна гьеродила билӏоъ гаьгьийо хузалӏо нисоцала хъуллухъчияс ахъо иоаннана вагьлāзу сусаннана телидāс баддōл гьидехъалкьāбахъийо исал давлалид комак бовал батӏийāийōнна гьоᴴс водолалъ гьолцодой нāназу шагьарбāъаш тели аьлам мокъона къацӏобакийа мехлаъ иса гьоллол вагьаддийо хабар мēйо мицалъ гьинис иᴴзо чӏалӏал эᴴкьейолӏо гьоᴴс иᴴжелаги иᴴзо чӏалӏецалаъ гьолцола кōъос лади мугьла гьинолкьа йейакийолӏо хаьбалāлӏ йовациллāгьоллōл йогбацӏна мигьнāйоᴴвазна йуьᴴвахъийолӏо гьоᴴсо мугьла шедкьа йейакийолӏо гьулиъ гувацӏодана лъи оьлечӏе хемухаъзу хъовахъойолӏо баддōл мугьла чӏагь зазлāъ эᴴдо йейакийолӏо йилӏа йукълъицала чӏагь зазлина гувацӏовāмугьла ахо гуцӏал йеᴴйэшлӏо амма бади чӏалӏейо иᴴзо регьел гаьгьийа мицаъ йахъийолӏо гьōᴴ гьоᴴсчӏитӏ мугь гаьгьийāкьоᴴвāгувацӏойолӏо гьоллокьа вагьлина нисона иса илӏейолӏо тухъал аьᴴгъāгаьгьийāл тухъала лӏо гьолълъо хабарлис сийо маънад бахъал нуцӏос лӏо нисолло асгьаблāисахъа гьолцо жаваб нилӏийо аллагьлила парчагьлис балъголъийа йийакъал гьаьлкӏолъи нилӏна гей мизол амма бадлол мисал бакъона нисал нуцӏос вагьалълъобза гьоглол гувабацӏодана йегāъас энекзи бахъдана биджи йахъаъас гьуна гьоклӏо мисаллис маъна мицалъ чӏалӏецас иᴴзо гей аллагьлис йаьже гьинолкьа йейакийāиᴴзодас мугьлалъийа бāхъца йаьжхъа энекзи бāхъдана бета илбисли гьоглола йакӏиъис жувōл боьважинна хъосар бāхъечӏе бецалъгъа йаьже йагъал йеᴴгьцаса шедкьа йейакийāиᴴзодас мугьлалъийа бāхъца энекзи бахъна разилъилаъ аллагьлис йаьже къабул йогьцаса зама замаллиъ жувōл боьважчаша амма гьаьл бикъелцас загьматаб водбо кьодо йоᴴвакъолъ хемуха гаьччāгьоллōл атāбоьвачош чӏагь зазлиъ йалӏо кези йахъийо мугьлалъийа бāхъца аллагьлис йаьже тухъдана тӏалаб агъазлигъой бечедлъилагъой дунияллила тӏаъам лазатлигъой мекьена лӏуьхонна йаьжис кьоᴴва гуцӏал мейэш аьдамла регьел гаьгьийо мицакьа йеᴴхейо иᴴзолъийо бāхъца кӏетӏа хирияб йакӏиъ йаьжена цӏуми йогьна сабруна богьна кьоᴴва гуцӏал мегьцаса аьдамла гухъилла сантелийакьа кьодо лъона шаг гулаъас йаги йоькчина сантели тахлилӏ лӏийо гулаъас гьули гулца канаргъолкьа эᴴдобакцалāл канлъи йахъалъгъа судлӏо нисода йуᴴцойо шинаб жо йиᴴхъос балъгояб шинаб жона гиса йагъас бета загьирна йахъна пал гьаьсил гуцӏобахъ нигъа миже энекзи бахъцалахъа судлӏо нисода гаьгьийāл кьодо бадина йоᴴкъас гаьччāхъас гьинхъа гаьгьийолӏо гицӏийона йагъас исадой мокъойо гьолцос ийона иснана амма аьламлила телилъилахъа гьоллохъа гьолцодой гьино йагъона йахъаъас дибо ийона иснана ми эгāл атӏна гисдāбечена гейлӏо нисос исахъа гьолцо жаваб нилӏийо гьоллол дие ийона иснана гей аллагьлила йаьжхъа энекзи бахъцасна гьули тӏубази йогьцасна аьдамла гьоᴴс водолалъ иса гьинила асгьаблāгъой къацӏо гамалкьа кьодокийо бета ралъадбала тикьадāла рахълиъдāбезалӏо нисона гьоллохъа амро бōйо гьоллōл мекьеш зукъойо вагьлāмекьешлаъ иса уьчахена гей йукъа залӏхъа ралъад багъарзи бахъийолӏо бета лъи жапӏлӏона эᴴдо йоᴴкъойолӏо гьоглол гьинкъи зукъойо гьицана мекьена асгьаблāиса лъуьълӏолло йāнасигьатсукӏо йāнасигьатсукӏо иле гъанкъизи бāхъца лӏо нисона илӏелабāйо лъуьълӏона гьолцо залӏхъа амро бōйо йикьечӏе йечелӏо нисона йилӏа жапӏлӏоцас лъӣхъа йеченуцӏлӏо нисойо бета дуниялна гьулиъ сасси бахъна гей нāд мизос божи иман лӏо нисолло гьоллохъа иса йилӏа гьийабачӏена бихзи бахъийāгьоллōл сидхъа гьоᴴсо бикълабашена нисойо нӣйо сукӏод гьули залӏинна ралъадбала соййāлна амро богьна бахъцас гьоллōнна гьолцол мутӏиъ йāхъна нисогъа йогьцаса гамалкьа мекьена гьоддōл мокъойо галилеялидой аьᴴйдāгаьгьийа гераселлāла улкалиъ иса гамалкьас лӏийоклъо гьолцол гьидкъо эᴴкьейо шагьарбаъаш гьоᴴс сукӏо гьули зукъона гей зинналлāохийо сукӏо гьехбехъхъа кьодо лъицӏона лъицӏаъас зукъона гей гьулāзу билӏогъа эчечӏе шунāл гьаьлтӏизи йовагьцала онохбāъ эйачес зукъона гей иса эгāйоназу гьули илӏелāл уьᴴхолъийо бета гьолцола хаьбалāдой аьᴴйдāкъēна экна гьогцо сукӏо йукъо гьокӏна йагъона нисойо кьоддāла аллагьлис оьжо иса сийод дул дӣкьа йатӏна гьарзи йōс дӯхъа нилӏāкъа дил азаб зинналлихъа иса гьолцоъос болъолӏо нисона амро бōйо зинналлāтели мехлаъ азаб акъуба ницца зукъона гей гьолцо сукӏол гьуги цӏуми огьна нāди оьчодал рачӏодāдна сабалийāдна иᴴцос зукъона гей амма гьолцо йиᴴцō жо йуькь йаькьинна муьгъатта зинналли боьчӏчӏа авлахълиъ оцца зукъона гей дибо цāᴴ сийод гей лӏо нисолца гьолцохъа иса гьаз цāᴴ гей дие лӏо нисона кьāь жаваб ницца судлӏо нисода тели зинналла зувакъона гей гьолцоъ зинналлāисахъа гьарзи йōйо жувōл аьракъбаъ тӏуватӏāкъалӏо нисона вагьалълъо мехлаъ бизокьа зукъона гей бесцас булӏлас букъо рекед зинналлāгьолцохъа гьарзи йогьна гей вагьагло булӏлаъ жувōл йеᴴкьал изно нилӏалӏо нисона гьолцо изно нилӏна гей гьогцо сукӏоъосна гисабакна зинналла булӏлаъ эᴴдо йеᴴйакьейолӏо бета булӏлас рекед бачилӏ богицӏна ралъадбаъ гъанкъизи бахъна гей вагьли къацӏцӏо жо йегāвекāчӏалликьа аьлӏāъна шагьарбаъна мекьена йахъийа жойлас аьдамлāхъа хабарла йеᴴйагьна гей тели аьдамла мокъос вагьалълъо мицаъ исадой гьица мокъолъ гьолцола хаьбалāдой къēэчена зогъца гьоллол гьуги зинналлāгьаг огьна зукъойо сукӏо гьолцола магъокьа лъицӏона йиᴴхъолъ гьули кӏетӏо аᴴкъло лъайликьана эгалъ аьдамлāш гьицӏода йейакца гьулиъ зукъовāаьдамла мēйолӏо зинналлāохийо сукӏо сагъ ōвас хабар нисал гераселлāъна гьулāзу сōᴴгъой гаьгьийа халкъила жувōл йилӏа гьийабачӏелъ гьолцохъа гьарзи йōйолӏо гьидедойс эᴴкьелӏо нисона вагьаллиъисзу гамалкьа кьодокна кьāь эᴴкьейо зинналāъас ацова сукӏона исахъа гьарзи йōйо гьингъой жуна къацӏо оᴴкъалӏо нисона амма гьолцо гьули къацӏо оᴴкъеэш гьолцохъа нисона гей билӏогъана эᴴкьена мēйа аллагьли дул йōва жойлас хабар эᴴкьена къацӏцӏо шагьарбаъ иса гьинил йōва жойлас хабар мēйолӏо кьāь галилеялиъ оᴴкъолъ халкъила исал гьидкъолъи йōйо судлӏо нисода гьолцохъа гувабацӏона бечена зувакъойо къацӏцӏа гьуна синагоглиъ гьаькимлъилаъ гаьгьийо яирлӏо нисойо сукӏо гьицакийо гьолцодой исала хаьбалāдой аьᴴйдāкъēна экна гьарзи йōйо гьиндой билӏогъа тослӏо нисона судлӏо нисода гьолцо яирис зукъона гей гьоᴴс гаьгьийо ацӏона къон лӏикьа йоᴴкъойо кид гьоло йугъос зукъона гей иса эᴴкьешлаъ халкъила алӏо охна зукъойо ацӏона къона лӏи магъоъос гьеᴴ гугьна бечечӏе азаблиъ гаьгьийо лъōхъана сагъ йогьна йахъеэшла гьоᴴс ийо муьгъаттāкьа гигьна исала лъицӏола моькькьа кō йеᴴхеллолӏо вагьаллиъисзу гугьцас гьена бечейолӏо иса нисойо лъод дӣлъ кō йеᴴхелло къацӏцӏола инкар бōлъ петри нисойо йāнасигьатсукӏо халкъила ми алӏо охна къази огьцас гей амма иса нисойо лъоди дил кō йеᴴхелло дӣъис къуват ругь мекьецас бикъейо дил гьини йōйо жо балъго гьихлъаъцас йегалъ гьоло аьдам къикъилӏона исадой гьица йеᴴкьейо гьолцола хаьбалāдой къēна йекна халкъилал тухъинна нисойо су гьини гьолцол кō йеᴴхеллона ва нигъа жу кō йеᴴхенна муьгъаттāсагъ йахъийона исана гьолълъохъа нисойо дие кид дибола божила йахъилло ми гьаᴴже йеᴴкье рекъелна мина иса гьоглӏохъа икълашешлаъ синагоглила гьаькимлила билӏоъос гисакна сид сукӏо нисос дибо кид йугъойо ми аьдада муалимлис раьгьат бугъолāкъа вагьли исал тухълъо гьолцо киббала абохъа нисос гьицӏāкъа ми бож дибо кид сагъ йахъца билӏогъа мокъолъ петерна иоаннана якъубна гьулāзу киббас ийо абона гьихбалъоцал баддōл гьоᴴссукӏона билӏоъ эᴴдо мейэш гьолълъо киббаддāла къацӏцӏāбийабас зувакъойо гьидеш гъейодана зувакӏна амма иса нисойо бийабāкъа гьоло йугъона гаьъа йуьчāхена гей аьдамла гьолцокьа лъоᴴвабас зукъойо гього йугъойолъи йикъелъ иса киббас кōна йохна гьолълъохъа илӏейо къова йаьгъиъ киббал ругь мокъойо вагьаллиъисзу гьоло йаьгъиъийо исана гьолълъол кен нилӏалӏо нисойо ажаиб бāхъна гьихбалъойо киббас ийо або гьолцона вагьлиъ йахъийо жо гьоᴴссидихъана нисāкъалӏо нисона гьоллохъа лъази йōйо ацӏона къона асгьабна илӏена гьоллол нилӏийо къацӏцӏāзинналлāкьа ихтиярна кӏовакӏова бāхълал къудратна мēйо иса гьоллōл аллагьлис парчагьлъи йоᴴкъоцалас хабар нисална кӏовакӏова бāхъланна гьоллохъа нисойо гьоьшшона гьиногьид йезāкъалӏо йа кӏобала йа хуржалла йа баьба йа окко гьулāзу къō къона мухунна къацӏо йезāкъалӏо нӣйа билӏоъ мекьедана гьолълъо аьлӏаъаш йаги шагьарбаъаш кьāь мекьецал вагьалълъо билӏоъ лахбалӏечӏе бечелӏо амма лъоди миже къабул боваъда гьулиъис боьвачошлаъ шагьарбала кавлидой мокъолъ мизола гьалалъцолāлъцо пах йолъола гьоллол аьламатлъилаъ йахъалъгъа мекьена гьолло мō мокъовāаьлӏāъ нāназу рохеллис хабарна мēйо кӏовакӏова аьдамлана бāхъилло гьерод ханлилна тухъийо къацӏцӏо караматлис хабар гьули гьаьгьелъна гьихлъойо судлӏо нисода садло нисос зукъойо угъоваъас ахъна ягья оᴴкъоналӏо бадлосола нисос зукъойо иляс авараг оᴴкъоналӏо гьоᴴсо гьоᴴсола аьᴴйдāш гьоᴴс авараг угъоваъас ахъналӏо гьероди нисойо ягьяс до къаьм йуьчӏиллина зукъойо сукӏод гьули вагьло хабар гьинис дил тухъилцас гьули эгāл атӏна икье аькьеш зукъойо гьерод чапарла кьāь мокъолъ исахъа йеᴴйагьийо гьиде йō йōва жойлас хабалла бета бадло аьдамлāдойс гьоллōлна бежеллина гьули эᴴкьейо бетсаидалӏо нисоцала шагьарлилъда амма халкъилал эᴴкьейас тухълъо гьолцогъой муьгъалӏ гьоллōнна мекьейо иса гьоллōл къабул богьна аллагьлила парчагьлис хабарна мēйо бета сагъ бовал нуцӏовāаьдамлана бāхъилло водо нисдāкийо ацӏона къона асгьабла гьицана мекьена гьолцохъа нисойо халкъ меццабакӏа гьицайцӏо гаьгьийāаьлӏāъна хъуннāъна гьидел буватӏанна бесанна маьче михъолас судлӏо нисода иле гьолӏоъ аьдам сукӏо гаьчча боьчӏчӏо авлахълиъ гей амма иса гьоллохъа нисойо миже нилӏаъче гьоллол бесал кен гьогло нисойо лъина баьбана къона бисанāъ бади кен оᴴх гаьъа илохъа къацӏцӏолал оьлло кен йохал мекьеда бахъас иле гьулиъ зукъойо лъина гьазайликьа оᴴкъойо або амма иса нисойо гьинила асгьаблāхъа миже гьоллōл лъӣ лъинайиг хъогьна мухъликьа къēбечела гьогцо нисогъа къацӏцӏāгьоллōл къēбечелло иса лъина баьбана къона бисана бокчина гьаᴴсаъдāна говацӏона кенлил доьъа бōйо бета бувакӏинна асгьаблāхъа халкъилал битӏал нилӏийо къацӏцӏāоᴴха йоваццал бесийо муьгъаттāгьихлъойо роиллāс ацӏона къона кедна боцӏийо гьоᴴс водолалъ аьдам сукӏо гаьчча мицаъ тӏаъатлиъ гаьгьийа мехлаъ гьинила асгьаблāхъа гьолцо нисолло халкъила до сукӏолъилаъад бикӏзи ōс гьолло жаваб нилӏийо садло ягья авараг бадло иляс авараг гьоᴴсола бадōлъола авараглāъас гьоᴴсцойс угъойо авараг аьгъиъна гейлӏо нисос иса гьоллохъа кьāьна нисолло миже сукӏолъилаъад до бикӏзи ōс петерли жаваб нилӏийо аллагьлис масигь амма гьолцо асгьаблāхъа лъази йōйо вагьалълъос гьоᴴссидихъана гьокӏ йагъāкъалӏо нисона аьдамлила оьждил тели азаб акъуба бегāл нуцӏос букъāкашишлāна гьаькимлāна вагьлāзу диниябла аьлимлāна гьинкьас инкар бōс бета жу икьеш лъанасла водиъ угъоваъас ахъца лӏо нисойо гьолцо бетана иса къацӏцӏолахъа нисойо дӣгъой говал атӏийо сукӏо зогъда гьинкьас кōна йагъала шибаб водиъ гьинис хъанчна бохала дӣгъойна говала судлӏо нисода гьинис ругь цӏуми бовал батӏийо сукӏо гьолълъо ругьлиъис маьгьрум ахъца дил оьло ругь нилӏийа сукӏос ругь хъосар бахъца гьинизу жуна угъонна йана гьинилзу гьини зарална богьна вагьалӏо къацӏцӏо дуниялликьа ханлъилаъ аьдам ахъналӏона инсаллил сийона хайир гейди дона дие йаьжена бикӏзи йойэш сукӏо аьдамлила оьждина бикӏзи оваъас гьинилана аболана мукъадабла малаиклāлана къудратликьа гьули оᴴкъолъ гьаькъкъаб жо гейлӏо нисос мизохъа вагьалӏоъ бечейāла гьоᴴсолал хел мокъаъас аллагьлис парчагьлъи йегайчӏе вагьлāнисона муьгъаттāбелӏналъийо водо йеᴴкьелъ петерна иоаннана якъубна къацӏо мокъона тӏаъат ибадат бовал иса эᴴкьейо мāькьа гьуна вагьлиъ доьъа гьари бōслаъ гьолцола мотӏолис куц хужойо магъокьас лъицӏона бабалолъна гьаьлдолъийо гьуна вагьлиъ къона або гьолцохъа икълашеш зукъойо гьоллōл зувакъойо мусана илясна гьоггōл мовакъойо букъа рец нурликьа гьогло нисойо иерусалимлиъ оᴴкъолъ иса аллагьлис амрона тӏубази богьна гьолӏо дунияликьас эᴴкьешлӏо петерна къацӏо гаьгьийāна йуькьеэшла милӏаъ зувакъойо амма лъуьъбалӏолъ иса букъа рец нурликьа эгāйо эцокьа эчейо къона сукӏона эгāйо гьоггōл къонана сукӏоба бовачошлаъ гьинил нисоцас йикъечӏе петери исахъа нисойо йāнасигьатсукӏо илол гьолӏоъ ахо гей лъана къай бовал гьоᴴс дул гьоᴴс мусал гьоᴴс илясил гьолцохъа вагьли нисослаъ гьаᴴс мусна йоᴴкъона гьоллол гьидоци йахъийо вагьалълъо гьаᴴса мусаъ гьоггōл эᴴдобаклъо асгьаблāс йилӏа гьицӏода йейакийо бета гьаᴴса мусаъкьāгьодлол гьоᴴс гьокӏ тухъийо гьули гей до гьакӏийо дие оьжо гьолцохъа миже энекзи бāхъ вагьли гьокӏ тухъийаъ иса гьоᴴсцо гьихлъойо гьоглос гьокӏа йоваъийо гьидел йегāйо жо асгьаблāвагьагло водлāъ гьоᴴссидихъана нисеэш бета хиса мāькьаш лӏийо мокъолъ исал данде тели аьлам мекьейо гьуна вагьлиъ халкъилаъ эᴴдо гаьгьийо гьоᴴс сукӏо илӏелāйо йāмуалим гьарзи йōс дӯхъа диела гьоᴴс гаьгьийа оьждихъа гоцӏохъ гьуна зама замаллиъ зинналли охца гьули гелокьас гьолцо хъаьлӏеш илӏелас муьшо мокъонна сикӏаъ поьп чӏалӏеллис тели азаб акъобана нилӏна гьаьлалъ эццакӏца зинналли гьули дибола асгьаблāхъа гьарзи йōйо зиннал боцӏалӏо нисона амма гьоллохъа боцӏна бахъеэш иса жаваб нилӏна нисойо йāиман гаьччо мекъаб агьло нитокцалди до мизогъой ахъал нитокцалди миже гьекези бовал бета гьолцо сукӏохъа нисойо акъа гьолӏоъ дибо оьжо лӏо акъона гōслāъна зиннал оьждикьа богицӏийо къēна экинна гьолцол вагьго унти мокъолло иса зинналлихъа оьлиллалӏо нисойо бета сагъ огьна оьжо абохъа нилӏийо аллагьлис гьаьлкӏолъи йегасдилӏо нисона къацӏцӏāгьикмат бāхъийо иса жу угъоцаласна кьāь ахъцаласна бетана нисойо йōва муъжизатли къацӏцӏāгьайран бовагьна гаьгьийа мехлаъ гьолцо асгьаблāхъа нисойо вагьаддōл дие йаьжбо миже йакӏкьа йоваха аьдамлис оьжо гьаколъечӏе аьдамлāла каъ ницца амма асгьаблāл нисойо жойлас маъна биджи бахъеэш гьулина нисона зукъойо гьоллол йикъаъалъгъа гьолълъос нисолал гьоллōлна гьийабачӏейо гьоᴴс водолалъ бахъийолӏо асгьаблāъ эᴴдо даьъба сукӏод гьидеъ эᴴдо биссун укъо гейлӏо нисона гьоллола йакӏиъ гаьгьийо пикрона бикъена иса окчина гьоᴴс итӏино къова голца гьиндой шеблаъ бета гьоллохъа нисос диллабза вагьди къова охийо сукӏо дона охийо сукӏо ахъца до къабул ōва до мизодой э̄ᴴйо аллагьна къабул ōс вагьалълъобза мизоъ эᴴдос бишшун итӏино бишшун укъо ахъца вагьалълъол иоанни нисойо йāнасигьатсукӏо илол иᴴхъойо дибо цāна йагъона аьдамлāъаш зинналла йоваццас гьоᴴс сукӏо иле гьукъзи йōйо гьолцол судлӏо нисода илогъой муьгъалӏ говаъцас сукӏо гаьлълъо иса гьолцохъа нисойо гьукъзи йовāкъа мизол данде эчеэш сукӏо мизос рахъ бохийо сукӏо ахъца жу гьаᴴсаъ эᴴкьал нуцӏойо водбо кьодо йоᴴвакъалъēлъ иса иерусалимлиъ эᴴкьал гьоькмо бōйо жу оᴴкъолъол гьаьдурлъилал гьинис асгьабла мēйо мекьена самариялила сид аьлӏаъ бечейо гьоллōл иса оᴴкъолъол гьаьдурлъина йогьна амма гьулиъ иса къабул ойэш гьули иерусалимлиъ эᴴкьецас икъелъ вагьли йикъелъ асгьаблāякъубина иоаннина нисойо йāбетӏерчӏахъаяв дул йадда иле нисал иляс авараглицой гьолло аьдамлāл гьаᴴсаъкьāцӏойис балагь мокъонна бувагъолалӏо амма кӏаьйна уьᴴхона гьоллос гьокӏа йоваъиллийо мизол бийакъаъас миже нӣйа ругьлис гаьгьийāна аьдамлис оьжо дуниялликьа оᴴкъона гей аьдамла хъосар бовал бувагъолал гаьъа гьули дуниялликьа ахъна бета гьулиъис исана асгьаблана балӏо аьлӏаъ мекьейо гьид мекьешлаъ сид сукӏо исахъа нисойо до гōс дӯгъой ми нāэᴴкьедана иса гьолцохъа нисойо сорāс йецал къоьчӏова гей гьаᴴсаъла мигьнāс сӣᴴбо гей амма аьдамлила оьждис къаьм гулал маьче гаьъа иса бацохъана нисойо тос дӣгъой гьолцо жаваб нилӏийо йāбетӏерчӏахъаяв гьакъкъа дил изно нилӏа дие угъойо або иᴴхъолал амма иса гьолцохъа нисойо бувагъовāаьдамлāгьидес бувагъовāмийахъолала ми эᴴкье аллагьлила парчагьлис хабар мейал бацосола гьолцохъа нисолло до дӯгъой къацӏо говал бетӏерчӏахъаяв амма агьло хъизаллихъа ахо бечелӏо нисал изно нилӏа дил гьолцохъана иса нисойо маьче болӏослаъ боъосбас мигъна йохна муьгъаттāговацӏоцас сукӏо аллагьлила парчагьлиъ кьухъаъас гьолълъогъа муьгъаттāкьоддāла иса бетана гьакӏийо алӏнайиг асгьаб къō къона хъогьна гьоллōл мēйо жу эᴴкьал нуцӏоцала шибаб шагьарбāъна аьлӏāъна гьоллохъана нисойо мицалъ тели муькъо йахъна гей йокӏолцас аьдамла йоькькьа гей вагьалълъобза муькъовāла бетӏергьаллихъа гьарзи йова гьинис муькъо йуьᴴвал буьгьдабагийа мейалӏо нисона гьаᴴже мекье гьуна до миже мēш бацӏлāъ эᴴдо лӏилейōлцой къацӏо йейазāкъа йа окколас боьъо йа хуржалла йа гьалалъцова гьид кези ахъийал гьоᴴссидинна саламна нилӏāкъа нӣйа билӏоъ мекьедана гьакъкъа аьᴴйддāниса ассаламу алайкумлӏо рекъел мизоллӏо нисона гьулиъ эᴴдо саламатаб сукӏо зогъда мизос салам гьолцо бохас зогъаъда мизодой кьāь мокъас гьолълъо билӏоъ бече миже бес хулӏона билӏола бетӏергьалли йōйо гьоболлъина къабул йогьна загьмат гъилликьа шапакъат михъос гьоᴴс билӏоъос балӏо билӏоъ боьвачона мекьāкъа нāди шагьарбаъ миже мокъолъ къабул богьда гьулиъ бече бесал нилӏийо кенна йуьᴴхъа гьулиъ гаьгьийāкӏовакӏовāна бāхъла аллагьлис парчагьлъи гьицакна гейлӏона ниса гьоллохъа амма нāди шагьарбаъ мокъолъ миже къабул боваъда гьулиъис къатӏлиъ гисабакна боьвачошлаъ ниса мизола шагьарбаъ илла хаьбалāкьа йечейо пахна иле мизокьа пахлӏолца амма йикъе мизолзу аллагьлис парчагьлъи гьицакийолъи гьуна мизохъа нисос вагьли къиямасаб водо кьодо йоᴴкъолъ содомлила халкъилал пигьалъи йахъца гьолълъо шагьарбала аьдамлāлгъа балагь мокъос дӯкьа хоразин балагь мокъос дӯкьа бетсаида судлӏо нисода мизоллъийāкараматла тирлилана сидонлилана аьдамлāл йегабанна зувакъойокъода къēна бечена цӏоцӏойо мухунна лъичӏена къаьмкьа йалӏона чӏалӏена гьолло гьехзу тавбана богьна аллагьлилъдāмуьвахаш гāь амма къиямасаб водиъ тирлинна сидонлинна пигьалъи йахъца мизоллагъа мина капернаум гьаᴴсаъад бежеш журжагьлиъ тӏутӏас ми мизохъа энекзи бахъийāдӣхъана энекзи бахъца миже атāбовахийāдона атāохца атāдо охийа до э̄ᴴйо аллагьна атāохца кьāь мокъойо гьоггōл алӏнайиг асгьабла йилӏа разина бāхъна исахъа нисойо йāбетӏерчӏахъаяв зинналлана мутӏиъ йāхъца илол дибо цāᴴ йагъолъ гьолцона гьоллохъа нисос дил кайлӏōцой гьаᴴсаъас бекцас илбис бегāйо гьуна бекелāна аькъараблана йовацлална къацӏцӏо тушмаллāла къуватликьа гьаьлкӏолъина до мизол нилӏна гей мизол гьогло зарал боваъас амма зинналла мизол мутӏиъ йахъналӏона гьолълъокьа миже рази бахъāкъа миже рази бāхъ мизос цāᴴда гьаᴴсаъ чāхийакьа вагьаллъо мехлаъ жу илагьияб ругьлис оцӏийа иса рази ахъна нисойо дул рец гей дие або зоб ракьлис бетӏергьан ми цӏодораблāкьасна аькъилаблāкьасна балъго йогьна къовал вагьди къацӏцӏо жо загьир йōйо ӣᴴ дие або вагьалълъоъ гей дибола цӏоблис аьтӏилъи къацӏцӏо жо дил диела або нилӏна гей аболлāъ гьоᴴсидинна икъаъас оьжо оьждилнāъ оьждил або икъелал атӏийалнāъ гьоᴴссидинна икъаъас або бадлоъос жужна бāгъона асгьаблāхъа нисойо гьардарабла гей вагьди къацӏцӏо жо йегацаса мизос гьаьйда судлӏо нисода до мизохъа нисал тели авараглāнна падишагьлāнна йатӏна зукъойо мизол йегāйо жо йегāл амма йегайэш мизол тухъийо жона тухъал йатӏна зукъойо амма тухъеэш гьуна вагьлиъис сид диниябли аьлимчийа гьули икъелал атӏна суал нилӏийо йāмуалим абадияб билӏос бутӏа дил михъал нуцӏода сийод до йовал нуцӏос иса суаллид кьāь жаваб нилӏийо къанонлиъ нигъад нисона гей сийод дул чахна йиᴴхъос вагьалълъос гьолцона жаваб нилӏийо дул дибозу бетӏергьан аллагь дибола къацӏцӏо йакӏидна дибола къацӏцӏо ругьлидна дибола къацӏцӏо къуватлидна дибола къацӏцӏо аᴴкъло пикроладна атӏ бета дибо гьицасна мицойзу атӏ иса нисойо гьогцохъа ми битӏун жаваб нилӏийо гьуна вагьлāуьᴴхо аьᴴхе дул абадияб оьмро михъас амма гьолцо жу битӏараб ахъал икье аькьена кьāьна нисолло сукӏод дие гьицас ахъца иса вагьлиъисзу гьолцол жаваб нилӏийо гьоᴴс пуланаб сукӏо иерусалимлиъис лӏийодāиерихонлиъ эᴴкьеш зукъона гьид гьули къачагълāл иᴴхъона гей гьоллōл гьогцохъас лъицӏона йагъона угъал оᴴкъова гьаьллъилакьа аькьеланна аькьенна гаьлълъāчо гьулина эчаннегьна боьвачона гей гелокьас вагьалълъо гьид лӏийодāэᴴкьецас гьоᴴс кашиш гьолцо сукӏокьа кьодо оᴴкъона гей амма гьуги эгалъ гьинолила балӏосола раъаллиъкьāоьчона гей вагьлāкьодо оᴴкъона гей левитлāс гьоᴴс сукӏона амма гьулина вагьаллāзу гьинолила балӏосола раъаллиъкьāоьчона гей гьоᴴс пуланаб самариялиъис сукӏо эᴴкьешлаъ гьолцо аьдамликьа кьодо оᴴкъойолӏо гьули эгалъ гьогцокьа йакӏо йугъона гей гьицакна гьогцос лаьхъла зайтуллила йеᴴлълидна гъинолидна низабāнна низабана шовашона гей бета гьинила аᴴукьа кьайкъена гонна петерлиъна эжена гьогцол бовал нуцӏойо тимар богьна гей бета хиса гисакалдайлил петерлила бетӏергьаллихъа къона динарна нилӏна нисона гей вагьацо сукӏол бовал нуцӏойо тимар бова гьолълъогъа тели окко йугъода до кьāь оᴴкъолъ дул нилӏал къачагълāл иᴴхъойо сукӏол дибола пикролаъ лъаниъ эᴴдос сукӏосод гьиᴴцас зогъал гьолцокьа йакӏона йугъона комак бōйосо лӏо нисона жаваб нилӏийо диниябли аьлимли исана нисойо гьолцохъа эᴴкьена мина вагьаллāйова гьоддōл вагьлиъис мекьешлаъ иса оᴴкъос сид аьлӏаъ гьоᴴс пуланаб марталӏо нисоцала аьдамли иса гьоболлъилаъ окӏца гьолълъос зукъона гей мариянлӏо нисона цāᴴ гаьгьийо иси исала хаьбалāгъа къēна йечена иси гьогцола хабарлихъа энекзи йахъца зукъойо марталӏо нисода гьогцол йукъо гьоболлъи йовал йикье йаькьеш зукъойо исадой гьицана гигьна марта нисос йāбетӏерчӏахъаяв дул букъо ургъелна зогъаъас до иси гьоᴴсцо йечаннегьна йикье йаькьейас дил комак бовал йаьгъиълӏо ниса исихъа иса гьолълъол жаваб нилӏийо марта марта ми тели жойлас ургъел бохца амма йовал нуцӏойо жо гьоᴴс гей гьуна марияни кӏетӏо аьмал кьодос гьаᴴкӏна гей вагьло гьолълъохъас гьоᴴссидина багъаъас гьоᴴс пуланаб мицаъ иса тӏаъатлиъ гаьгьийаъ гьолцос гьари доьъа болъолъ сидцойсола асгьабли гьолцохъа нисолца йāбетӏерчӏахъаяв ягья гьинила асгьаблāл малъзи бōваъцой ми илолна доьъа гьари бовал малъзи бова гьогцо гьоллохъа нисос доьъа богьцалаъ вагьдāниса йāабо дибо цāᴴ аьдамлāилагьияб бикӏзи йовала дибо парчагьлъи йоᴴкъала шибаб водиъ баццас баьба илол нилӏа илла мунагьлāкьас кьодос тилӏки судлӏо нисода илена къацӏцӏола илол кешлъи йōвакьас кьодос тилӏбакца ми илос гьаьл бикъелална уьᴴхолъāкъа бетана иса гьоллохъа нисос мизола сидцойсолас ахъас гьоᴴс гьалмагъ йалӏохъоваддāгьогцодой билӏогъа эᴴкьена ми нисас йāгьалмагъ боцӏол лъана баьба нилӏа ми дил судлӏо нисода сапарлиъис гьоᴴс гьалмагъ оᴴкъона гей дидой гьолцодой аьᴴйдāгулал кен гаьъа дие нилӏалди дул гьогцо билӏоъ эᴴдолакьāвагьаддийо жаваб дие раьгьат бугъолāкъа аᴴцна гъешена гей къована буьчабахена гей дидой мокӏолаъ до аьгъиъна ахъаъас дул баьба нилӏал мизохъа до нисос нагагь гьули аьгъиъна гьалмагълис къимат богьна баьба нилӏаъда кьодос олъечӏе гьарзи йōвахъа аьгъиъна гьокцо дул оьлло баьба нилӏца вагьалълъобза до мизохъа нисоцас гей гьарзи йова миже мизол нилӏас йиᴴза миже йиᴴхъас аᴴц къоьпӏлӏола мизол йеᴴгьас судлӏо нисода шибабли гьарзи йōвал ницца йиᴴзийал йиᴴхъос аᴴц къоьпӏлӏоллāл йеᴴгьеш мизоъ эᴴдо гейд гьоᴴсдана або оьжди биса бокӏлъо гьолълъола мицаъ гьолцохъа бекела ниццас йаги цӏемуцӏ гьарзи бōлъ эггу гьолцол аькъараб нилӏалди пал гьаьсил лъакъейāгаьлъдана къовал кӏетӏо шинаб жо мизол нилӏал йаццалаъ гьарзи йōвал ла телид нилӏал гьаᴴсаъла або илагьияб ругьлис йоᴴкъойо кӏетӏо шинаб жо гьакъкъас сид сукӏола магъоъос иса боцӏийо аьдам йаьжегаччо огьцас гьоᴴс зиннал зиннал болъона муьгъаттāгьули сукӏо икълашал уьᴴхолъийо гьолълъокьа халкъна гьайран бахъийо амма халкъилаъ эᴴдо гаьгьийāсадло нисос зукъойо гьолцо инсаллиъис зинналла йоваццалӏо зинналлāс хан беэлзебуллила комаклид иса икъелал атӏна бадло аьдамлāгьолцохъас тӏалаб йōс зукъойо гьаᴴсаъас аьламат бегалалӏо нисона гьоллола йакӏиъ гаьгьийо жона йикъена иса нисойо гьоллохъа улкалиъ сидхъа гьоᴴсо аьдамла бейагъда гьули йоьчӏолъча хъизан къондāбитӏда гьолона бугъос нагагь илбислāс парчагьлъи къондāйитӏда нигъад гьоллос ханлъи гьихлъал мижейаъ нисос до зинналла аьдамлāъаш беэлзебуллила комаклид йоваццалӏо нагагь до гьоллōл беэлзебуллила комаклид йовацца зовагъда мизола къова лъōла комаклидди йовацца вагьалълъобза мизол гьоллōл къадилъилаъ бāхъца амма до зинналла аллагьлила гьаьлкӏолъилад йуьвагьонна йовацӏлъо гьай гьай аллагьлис парчагьлъи мизокьана йоᴴкъойо кōъ ярагъна жуна сид залимабли сукӏо гьинис билӏо цӏуми йōс зогъда гьолцола боцӏи ризкъилал гьинкъи гаьъа гьолцогъа къуватаб сукӏо кьодо огицӏда гьули уьволаш гьолълъокьа йакӏо йоᴴкъойо йарагъна гьолцохъас йагъос бета боцӏи ризкъина битӏца дӣгъой къацӏо гаьччо сукӏо дил данде эчейо ахъца дӣгъой къацӏцӏо боцӏи бокӏолаъцала бокӏоллона цацакӏзи бōс инсаллиъис гисакна муьгъатта гьинил раьгьат гьаьлки мизна чикейо зиннал лъи гаьччо авлахълāъ кӏаьйлӏош гьолона михъечӏе гьолълъо нисос жу гисакийа билӏоъ кьāь мекьеда ахо гейлӏо кьāь мокъолъ гьолълъол билӏо лъаьлӏена ахо къачӏази йогьна йиᴴхъос бета гьолълъо зинналли гьингъана лъакъейāалӏна зиннал бакъоллис гьоллōл гьулиъ эᴴдо йечеш аьᴴйдāзукъоваълагъана лъакъейа азаблиъ ахъца гьули сукӏо гьолълъогъа муьгъатта иса вагьлāнисослаъ ийоддāла аьдамли халкъилаъ эᴴдолакьа лъōнназу тухъинна нисос гьардараб гей ми ōйо дул нене нилӏийо дибо ийо амма гьолцо жаваб нилӏийо гьардарабла гей аллагьлис калам тухъийāна гьолълъокьа муьхомахейāна тели халкъ къацӏобаклъо иса нисойо йилӏа пасадаб гей же замаллис уммат гьолло аьламат мизца юнус авараглис аьламаттāъ тӏокӏаб бадо аьламат гьоллōл бегāъас ниневиялила халкъилал аллагьли аьламатлилаъ э̄ᴴйо юнус аварагцой вагьалӏо умматлил аьламатлъилал аьдамлис оьжо ахъца къиямасаб водиъ вагьалӏо умматлигъой гьисаб суаллил йаьгъиъца къилмалилъдāгаьгьийо йукъо пача гьоглӏо гьоддōл ритӏухъабла боваъас судлӏо нисода дунияллила раъалликьас гӣйо гього сулайман авараглила йаьжлāхъа энекзи йахъал гьуна гьолӏоъ гей сулайман авараглигъана кьоддāс ниневиялис халкъна баьгъбаъча къиямасаб водиъ гьисаб суаллил вагьалӏо же замаллила умматлигъой гьоглона гьоддōл ритӏухъабла боваъас судлӏо нисода юнус авараглила ваъзалахъа жувōл энекзи бахъна муьгъатта гьидена тавба бōлъ гьуна гьолӏоъ гей юнусгъана кьоддāс билӏоъ гухъилло сантели лъона йегāъцала мицаъ гулассаъ йаги гьули кьодо хаьтӏа шаг гунна кьаьхъашшаъ эᴴдо гугьцалāл канлъи йахъалъгъа канаргъолкьа кьодо гулца гьули сантели инсаллила магъос чирахъ йахъца гьаьй дибо гьаьй йаᴴцō зогъда канлъи йоᴴкъос дибола къацӏцӏо магъоъ дибо гьаьй дугълӏō зогъда дибо магъона колӏлӏо бахъийо пал гьаьсил гоцӏохъ дибо гаьгьийо канлъи дахход гей дибо къацӏцӏо магъо канлъилас боцӏна зогъда гьоᴴсна боцдийо лагана зогъаъда бета ми ахъца бабала лампала дул канлъи йикьеллийаълъийо исас ваъза болъолъ сид фарисейли гьули эсал окӏийо билӏоъ оᴴкъолъ иса супралдой гьица къēэчейо фарисей гьайран ахъна гьихлъойо иса кōда низабайчӏе эсал къēэчелъ кьоддāла иса гьолцохъа нисойо же миже фарисейла жигар багъос цӏараъ кьодтуцӏо низāл амма миже эᴴдос чикейāгей миже эᴴдо хъантӏлъиласна симасна бовацӏна аᴴкъло гаьччāмиже лъод гиса гаьгьийо жо йахъинна гьолцозу гаьъад эᴴдо гаьгьийона йахъинна мизоъ эᴴдо гаьгьийо жо миже нилӏцакъодāсадакъацой мизос къацӏцӏо жо йаᴴцас гāь балагь азаб мизол фарисейла судлӏо нисода миже закаъатлил нилӏца самлисна садаблисна баддōнна кенлиъ тувакӏцала бохāсна ацӏонас бутӏа амма ритӏухълъиласна аллагьлиъ рокьиласна миже тӏалаб боваъас гьулина йовал нуцӏос вагьдисона йойчӏе йечаннейал йахъаъас балагь азаб мизол фарисейла судлӏо нисода мизол йацца мизола бадлогъа аьᴴйдāбāхъал гьулāзу аьдамла къацӏобакӏийа мицаъ мизол рец салам бовал балагь азаб мизол судлӏо нисода миже гей йегабāъцас шунāлъийа кьодолакьāмекье гугьцала аьдамлāл гьоггōл йегабāъас вагьалълъо мехлаъ гьоᴴс диниябли аьлимли нисос гьолцохъа йāмуалим вагьаллийо йаьжбона нийасона ми илена нуькучӏчӏāъ бовагьца амма гьолцо нисос мизокьана диниябла аьлимлāкьана мокъос балагь азаб судлӏо нисода миже аьдамлāла михъāкьа гулца йежена йахъаъцас йаькъ мизоллӏо нисода гьолълъол зокьона мехелал батӏаъас балагь азаб мизол судлӏо нисода мизола умумаллила аболāбийакьейа авараглāла шунāкьа кьодо мазарла йовагьлъо вагьалълъос миже нуьъла гей миже йегалца мизола умумалли йōйо жо битӏараб гаьгьийолъи гьогло аварагла бийакьейо мижелӏо нисода умумалли бийакьейāавараглāла шунāкьа мазарла йовагьца вагьалълъобза аллагьлила аᴴкълола нисона гей до гьоглодой авараглана чапарлана мейагьал амма гьоллоллӏо нисода гьоᴴсо бийакьас гьоᴴсо бовацӏас дуниял бижжи бахънас гьабиллиъкьāмуьхолъна аллагьлила билӏоъ къурбан мухоцала мицаъ алӏо икьейо закария аварагликьа мокъоцал къēмēйо гьеᴴйас гьаькъ боцӏоллис гьодло умматлид гьуна до нисос мизохъа вагьадло умматлихъас тӏалаб бовас бийакьейāс къēмекьейо гьеᴴйас гьаькъ балагь азаб мизол диниябла аьлимлāл судлӏо нисода миже йоькчина гей лъайлис йига амма мижена эᴴдобакеэш эᴴдобакал батӏийāна мейэш вагьлāваъзана богьна гисакна кьāь эᴴкьецалаъ диниябла аьлимлāна фарисейлāна гьолцокьа симабахъона кьодо гӯваъцой гьули къорлиъ охалъгъа бетана лади жойлас нисолца зукъойо гьоллол йатӏна зукъойо иса нигъади нисова йаьжлāкьа охна аьйиб мокъолал вагьалълъо мехлаъ гьаза гьазайлāд аьдамла къацӏобакна йукъо къолӏолабāлъи зукъойо сидил гьоᴴсо бовацилло гьаьллъилакьа зукъойо гьоллос иш иса гьакъкъа гьинила асгьаблāхъа икълашал уьᴴхолъийо вере миже цӏуми бāхъ хашилакьас гьай гьоллола къондāмоькьоколъи йōвакьас гьоᴴсна йуᴴцойо жо йикъечӏе гьихлъаъас вагьлāзу гьоᴴсна балъгояб жона загьир йахъечӏе гьихлъаъас вагьалълъобза нише колӏлӏаъ нисойо жо качелълъол тухъцаслъи йикъе эᴴддāла билӏоъкьāлъōлади аьᴴгъалагъа нисойо йаьже кьамāкьалкьāнисона лъōнназу тухъцаслъи йикъе мизохъа диела гьалмагълāхъа нисос магъо бикьецалāхъа гьийабацӏāкъа тӏокӏаб гьоллохъа мизол гьоьшшона йогьна йахъаъас амма нисал мизохъа лъōхъа гьийабацӏал нуцӏоцасна миже гьийабачӏе бийакьена муьгъаттāжуржагьлиъ тӏуватӏиллина бāхъийахъа гьула мизохъа нисос гьоллохъа гьийабачӏе къон ассарийаъ гаьъад бохал михъос лъина мигьна амма гьолло мигьнāсна тӏалаб агъаз бōс аллагьлил гьоᴴсна мигьнана шоъанна шоъаъаш мизола къаьмкьа гаьгьийо гьули кеᴴйана хъогьна гей пал гьаьсил миже гьийабацӏāкъа телила мигьнāгъа хириябла гей миже гьуна мизохъа нисос аьдамлāдой аьᴴйдāдие рахъ бохийо сукӏос аллагьлила малаиклāдой аьᴴйдāаьдамлила оьждина рахъ бохца аьдамлāдой аьᴴйдāкьа дӣкьас инкар бōйо сукӏокьас аллагьлила малаиклāдой аьᴴйдāгьолцокьас дона инкар бōс аьдамлила оьждихъа данде йаьже нисойо сукӏокьас аллагь кьодос тилӏкис амма илагьияб ругьликьа калӏ йиᴴхъōйо жо йекӏийакьас кьодос тилӏкаъас синагоглиъна бейажена халлāдойна гьаькимлāдойна аьᴴйдāбаьгъбаъинна беченна муьгъатта миже гьоллокьас цӏуми бāхъалъгъа сийоди нисалласна йаги нӣйо жаваб нилӏалласна ургъел бохāкъа судлӏо нисода илагьияб ругьли малъзи йовас вагьаклӏо саъатбаъ мизол нисал нуцӏоцас жо сидцойсола халкъилаъ алӏолакьāнисойо гьолцохъа йāмуалим ниса диела истӏихъа ирслис дил мехецас бутӏа нилӏалӏо нисона иса гьолцохъа нисойо йе аьдам мизос даьъба диван болъолална ирс битӏанна голло сукӏод гей до бета гьолцо къацӏцӏолахъа нисойо вере миже хъантӏлъилакьас цӏуми бāхъ судлӏо нисода дуниялликьа тели бахъийа боцӏи ризкъилакьа бараб гаьъа аьдамлис оьмро вагьлāна нисона гьолцо мēйо гьоᴴс хабар гьоᴴс бечедабли сукӏола мицалъ йахъна гей йокӏонна гьаьл мокъойхъеэш тели муькъо гьинис гьинил пикро богьна гей сийод до йовал муькъо гулал оьлло маьче гаьъāъ нисойолӏо гьуна до вагьдāйовал келлāбаькьлана кейашена гьоллогъа йукъāна ицӏцӏāна баькьла йовагьал бета бахъийо хъибона гаьгьийо бечелъина эᴴдо йуьᴴхолал бета до диела ругьлихъа нисал йāдие ругь гьуна дул лади лӏӣйаъ оьлло кен оᴴхна бечелъина гей раьгьат бокча беш хулӏа кеп бокча гьаᴴже ми вагьлиъис аллагьли нисона гей гьолцохъа йāаьнтаб инсан жейса нише дибо ругь багъас лъōлди гьихлъос ми йокӏолло бечелъи вагьаллийо бахъца дуниялликьа бечелъи йокӏолло сукӏос къисмат аллагьлидой аьᴴйдāгьули бечедаб гаьъа бета иса гьинила асгьаблāхъа нисойо вагьалълъобза мизохъа нисос сийоле йакӏил йуьᴴхъал йатӏаллāлӏона оᴴхасна сийоле магъокьа лъицӏал йатӏаллāлӏона лъицӏосна ургъел бохāкъа судлӏо нисода кенлигъа аьᴴйдāш гей ругь лъицӏогъа аьᴴйдāш гей магъо гъаьдлāхъа гуцӏобахъ миже гьолло йа муькъо йиᴴзаъас йа йуьᴴваъаш йа гьоллос амбар баькьна гаьъа амма аллагьли гьоллōл йегъабакӏца амма мигьнāгъа ласо хирияблад зогъал миже лади миже бикье баькьедана лъōхъана бахъалди мизос оьмро гьоᴴс водо бихалокӏна итӏино жо йогьна йахъаъцаса миже йукъо йовал суд бикье баькьеш мицалъ гаьгьийа цӏикла диъилāхъа гуцӏобахъ гьолло йа йоьхош йоваъас йа гъечӏе йоваъас амма гьуна мизохъа до нисос гьинила машгьурлъилаъ гьакъкъана сулайман аварагли лъичӏеэш вагьалло диъилāлъичӏейа лъицӏогъа кьухъийо лъицӏо йāмиже йакӏиъ даьгьаб божи гаьгьийо уммат жейса мицалъ гаьгьийа хиса цӏоъ гулцала диъи бохална аллагьли вагьаллийо кьухъийо лъицӏо лъичӏеллъо ла кӏетӏо лъицӏод мизол лъичӏелал вагьалълъобза мижена сийоле йуьᴴхъаллӏона келлисна сийоле хулӏаллӏона хулӏоцала жойласна ургъел бовāкъа дуниялликьа гаьгьийа аьламли вагьли жо йиᴴзца амма мизола абол йикъеш мизол вагьли йаццаслъи миже аьмал бова аллагьлила парчагьлиъ кези бахъал бади гьихлъō шинаб гьолцо мизол кьодона ницца миже гьийабацӏāкъа итӏино рехъен судлӏо нисода илла абос мизол парчагьлъи нилӏал хийал гей мизосзу боцӏи ризкъина мисона садакъāйовагьа йāьхаъчаш йоьᴴшойбацӏаъцас боьъована йовагьа гьаᴴсаъ гаьгьийо бугъаъцас къокъаъцас хазинана бокӏола гьоло хазина гьаᴴсаъ йа гигьлагийа муцаъас йа сидала муьхъаъаш мизос хазина гаьлълъāчо мизос йакӏона йахъца нитоназу тицӏийа оᴴхакьа йеᴴйахенна къачӏази бахъна бече гувахъинна кана йечабаннейа бейтелликьа эᴴкьейо билӏос бетӏергьан оᴴкъаллахъа гувабацӏона бечейāнукарлалъийа бāхъ мижена гьогцо оᴴкъона къоьпӏлӏоллоназу аᴴц йеᴴгьалъгъа гьардарабла гей бетӏергьан оᴴкъоцал буьчабāхечӏе мийахъовāлагъла гьаькъкъаб жо нисос мизохъа гьолцо бетӏергьалли вагьаллийа нукарлāл оьло лагълāс лъицӏона лъичӏеш истӏолийагъа къēна беченна гьоллōл хъуллухъна бōс гьардарабла гей нито оᴴкъодана йалӏохъовадда йаги хиссакьа вагьаллāоᴴкъаллахъа гувабацӏона бечейāлагъла амма мизол йикъеш билӏола бетӏергьаллил гигьлаги оᴴкъоцас мех бикъешкъода гьолцо гигьлагийад йоᴴсо йоьᴴтӏоллаъаш гāь мижена гьаьдурлъилаъ бече нитоназу судлӏо нисода аьдамлис оьжо мизол икъаъцала мехлаъ оᴴкъас вагьалълъо мехлаъ петери исахъа нисойо йāбетӏерчӏахъаяв илолди ми вагьло мисал бакъос йаги къацӏцӏо халкъилалнади кьоддāла иса жаваб нилӏийо гьоᴴс пуланабли сукӏол къацӏцӏāлагълāс тӏалабна бовалӏо гьоллол боглаъ кен оᴴхна нилӏалӏо нисона эчаннейо лагъ бетӏергьан оᴴкъоцал ахо уьᴴхо аьᴴхена огьдацас иᴴхъода гьули аᴴкълояб лагъ ахъца бетӏергьалли гьини нисогъа йогьна иᴴхъойо лагъ гьардараб гей гьаькъкъаб жоцой нисос мизохъа бетӏергьалли гьолцохъа нилӏас къацӏцӏо гьинила билӏо аᴴхас ханлъи амма нагагь вагьлāэчаннейа лагъли гьинис бетӏергьан гьех мех оᴴкъаъаслӏо нисона лагълана гъарабашлана бāькьелал уьᴴхолъда гьулāзу эс хулӏовакьа водбона йеᴴйагьда цихназуна ахъда гьолцол бетӏергьан оᴴкъаллӏо йакӏкьа гаьчӏеэшла водиъ гьолцол бикъаъцала мехлаъ оᴴкъас бета гьули алӏлӏодāаьхелас капураблāл бōйо тамбигь бовас гьинкьа тӏаддаб иш бовал нуцӏоцаслъи йикъедана бетӏергьалли нисогъана йоваъалъ ахона уьᴴхо аьᴴхаъалъ лагълил тели чурукь йеᴴхас гьинил йикъечӏе йахъийа такъсирлъилал йоькькьа чурукь йеᴴхас лъōхъасназу тели нилӏийахъас дӣс тӏалаб йовас букъо божи бōвахъас дӣс нисолас цӏона йоᴴкъолал гогьна гей до дуниялликьа дил вагьгāйилӏа йатӏна гей же цӏойс бибидаро бахъал до йукъо эᴴхе йагъал нуцӏос букъа ургъелликьа гей до нитоле вагьли йахъаллāлӏона мизол гицца зогъас до дуниялликьа рекъел бовал гогьналӏона гаьъалӏо нисос мизохъа къондāбийатӏал гогьна вагьалълъобза желагъа муьгъаттāгьоᴴс хъизаллиъ лъин сукӏос къондāбийатӏийолъи йахъца лъана къонил данде эцас къона лъанил данде эцас къондāбийатӏна або оьждил данде оьжо абол данде ийо киббал данде кид ийол данде йукъо ийо гьинила оьждила ахъхъал данде ахъо йукъа ийол данде бейацас иса халкъилал хитӏаб богьна нисойо бохъ тӏикāцодāкьа гьаᴴс цӏодололъда вагьаллиъисзу миже нисос водис гьаᴴс гейлӏо нисона вагьлāнисогъана йахъца къилмалиъдāкьа залӏо йикьеда боьгьи бахъцалӏо нисос вагьлāбоьгьина бахъца къондāмоькьовāш миже гьаᴴса мицас гьаьл батӏа йовал бикъеш мизол суд вагьдо заман нӣйо гаьгьийона бикъаъас суд миже мизос мизокьа пикро богьна нисаъас сийо битӏараб гаьгьийона масала дӯлъ даьъба богьцас сукӏона мина къадидой диваллил мекьес зогъда гьокцодой мекьешлаъ миже бāхъал йаьгь багъа бетана гьокцо сукӏо ми къадидой хъахъалӏолца къади ми нилӏас эᴴдо гувалцала сукӏохъа гьогцо ми тӏусагъийаъ тӏотӏас нисос дӯхъа гисакаъас ми тӏусагъийаъас мӯь муьгъаттāгьихлъойо окко нилӏеэш вагьалълъо мехлаъ мовакъовāгьоᴴсо аьдамлāисахъа нисойо пилати галилеялиъис аьдамлана бийакьена гьоллос гьеᴴ аллагьлила билӏоъ къурбаллил мухова боцӏилала гьеᴴйагъой лъицӏхоьчӏиллолӏо нисона иса гьоллохъа вагьалълъол жаваб богьна нисойо мизол гицца зогъас вагьаллōл аьдамла вагьлāбувагъолъ галилеялила бадло аьдамлāгъа мунагь гьаькъ тели гаьгьийāгейлӏона гаьъалӏо нисос до мизохъа амма къацӏцӏола мижена тавба боваъда вагьлāмижена бувагъас йаги гього силоамлис хъала бекна лӏийо мийахъовāацӏона белӏна сукӏо иерусалимлила аьдамлāгъа мунагь гьаькъла тели зувакъовāлӏонад мизол гицца зукъеэшлӏо нисос до мизохъа амма тавба боваъда къацӏцӏāмижена вагьлāбувагъас бета иса вагьаддийо хабар мēйо гьоᴴс сукӏола венахийаъ зукъона гей легъилас хоьхо гьули оᴴкъойолӏо легъи йокӏолал амма гьолцол хоьхкьа легъи йиᴴхъона гаьъа нисона гей венахи богьцала сукӏохъа гьуна до лъана лӏи гōйо амма гьоᴴсна легъи гуцӏона йикъеэш вагьалӏо хоьхкьа буьчӏна болъола гьоло наьгьакъда маьче бохиллечӏе амма гьолцо нисона гей йāбетӏерчӏахъаяв беччаннейа желӏбассāза до сōᴴгъой баьхал гьолълъол йаᴴко гулал бета гизилалдана йахъассаъад гьолълъо хоьхкьа легъи нагагь йахъаъда буьчӏна болъолал шамат водлāъ иса ваъза насигьат бōс зукъона гей сид синагоглиъ гьулиъ зукъона гей ацӏон белӏен лӏиъ кьодос болъаъцала унтилаъ кӏокӏойо гъоддо билъахъа къаьм йохна йахъаъцас гьоᴴс аьдам гьоло йегалъ иса гьиндойдāна илӏена нисос йе аьдам ми дибола узролаъас хъосар йахъийо гьолълъолъ кō йеᴴхелло вагьаллиъисзу михъāъ йаᴴкъойцӏойо бета гьоло аллагьлил рец бовал йуьᴴхолъийо иса шамат водиъ вагьло аьдам йахъиллъо гьолцокьа симахъова синагоглила гьаькимли халкъилахъа вагьдāнисойо илъна водо гей анкьилаъ батӏтӏийо гьаьлтӏи бовал бахъцас шамат водиъ гуйчӏе вагьагло водлāъ гугь миже сагъ бовагьал гьолцол жаваб богьна кьоддāла иса нисойо йāкъондāмоькьош аьдамла гейд мизоъ эᴴдо гьоᴴсдана сукӏо сийаъас макна мизосзу оᴴс йаги аᴴу шамат водиъ лъи хулӏал бежеллаъцас вагьдо ирбагьинила умматлис кид ацӏона белӏна лӏи илбисли йиᴴцона йохна зукъойо шамат водиъ гьоло йаᴴкал йахъаъасди иса вагьлāнисолъ гьолцол данде бечейāаьдамла ниц ламус бāхъийо амма къацӏцӏо халкъ гьолцо йовагьийа къацӏцāгьикматаб жойлакьа рази бахъийо бета иса нисолло аллагьлис парчагьлъи лъинилъ йеᴴлъейод гей лъинилъди до гьули йеᴴлъелал йахъца гьули йеᴴлъейо гей генилала кӏаькӏалилъ инсалли вагьло кӏаькӏа бокчина аьгьбаъ мижейо гьолълъоъкьāбукъо хоьхо бахъийо мигьнāна хоьхила аьᴴлейāкьа гьидел сӣᴴбо йовагьийо бетана кьāьна нисойо лъинилъди до аллагьлис парчагьлъи йеᴴлъелал йахъца гьули йеᴴлъейо гей хашилалъ ийо лъана билӏей гьаьтӏтӏала йоьᴴтобаъ жу гунна муьгъатта къацӏцӏо йӣйа йийакьалалъ шагьарбāъана аьлӏāъана халкъилал ваъза насигьатна богьна иса эᴴкьес зукъойо иерусалимлиъда сидцойсола гьолцохъа нисолло йāбетӏерчӏахъаяв йоькькьа аьдамла тиса муьвахошлӏо нисоцас хабар битӏарабди гей гьолцо жаваб нилӏийо хъусса аᴴциъкьāэᴴдобакал гъаза бова миже судлӏо нисода мизохъа нисос телидāс бикьебакьеш эᴴдобакал амма эᴴдобакна бахъаъас бетӏергьалли аьгъиъна гьинис кав гъешена муьгъатта гисдāгьихбалъовāмиже къоьпӏлӏолдабана илӏелабāс йāбетӏерчӏахъаяв илол аᴴц йеᴴгьалӏо гьолцо жаваб нилӏас мизол миже нāс бāхъцасна сукӏо гаьгьийāна дил бийакъаъас лӏо нисона бета миже нисал муьхобалъаш иле дӯгъой къацӏо бес хулӏойо гьулāзу илла шагьарбāла къатӏлāъ ми илол ваъза насигьатла йовагьийо гьолцо бета мизохъа нисас дил миже нāс бāхъцасна бийакъаъас болъо дидойс атāкъацӏцӏāмекъаб жо йогьцаса аьдамла бета мизол гьулиъ аллагьлила парчагьлиъ бегабāс ирбагьинна исакъна якъубна баддōл авараглана мижелӏо нисода гиса тӏуватӏлъо бийабацасна силāкъисбалӏолцасна бāхъас аллагьлила парчагьлиъ гьидела мицаъ бес хулӏал къēбецал мокъас магъриблиъисна машрикълиъисна гьулāзу бихъхъаъдāлана оᴴкъкъаъдāлана мицāъас аьдамла гьуна гьоᴴсо аьᴴйдāгаьгьийāмуьгъаттāбейакца муьгъалӏ гаьгьийāсад аьᴴйдабāкча вагьалълъо водиъ исадой мокъова гьоᴴсо нисойо гисакна эᴴкье дибола гьид гьеродил ми икьал атӏна гей исана гьоллохъа нисойо мекьанна мекьена гьолцо соралхъа ниса гьуна до зинналлāбовахийāна унти узрола азаб ниццасана аьдамла бāхъилца жейсана хисана бета лъанасла водиъ до богьцас иш лъикъолца амма авараг иерусалимлиъ оᴴкъеэш угъаъас вагьалълъобза жейсана хисана хисалалъна до гьид ахъал нуцӏос вай иерусалим иерусалим аварагла бийакьецасна дӯдой аллагьли мейагьийа расулла кьалāд бийакьецасна шагьар лāхди дил йатӏна зукъойо гуьди чӏучӏулийацой дибо аьдамла диела гьабāлӏ бāгъал амма мизол гьули йатӏеэш гьуна же мизос аллагьлис билӏо йоьчӏчӏо гьихлъас до нисос мизохъа бетӏергьаллила къудратликьа эᴴгьна оᴴкъоцалал баркат гулала лӏо миже нисойо заман мокъеэш до мизол эгāъас гьоᴴс шамат водиъ фарисейлила сид укъа гьаькимлила билӏоъ иса эсал оᴴкъолъ гьолцо сийоле йоваллāлӏона гувабацӏона бечена зувакъойо гьулиъ гаьгьийāаьдамла гьолцодой аьᴴйдāоᴴкъойо оᴴхаъ лъи йечена кӏокӏō сукӏо вагьлиъис иса диниябла аьлимлāхъана фарисейлāхъана нисолло шамат водиъ кӏовакӏовāаьдамла сагъ бовал бāхъцад йаги бāхъаъасди гьоггōл гьокӏа йоваъинна гьихбалъойо иса кōна йеᴴхенна гьули сукӏо ахъилло бета билӏогъа э̄ᴴйо иса гьоллохъана нисойо мизос лъойсна аᴴу йаги оᴴс лъи гаьгьийа тагьризлиъ бекда шамат водо гейлӏо нисода гиса багъаъасди миже гьоло гьоллохъа кьāь гьоьшшона нисона йахъеэш гьолцогъой бесал бовакӏийа аьдамлāсупралгъа сōᴴ гьидел санаъатаб кӏетӏо маьче бохал аьᴴйдабāкчаш бегабалъ иса гьоллол гьоᴴс хабар мēйо бейтеллиъ ийалӏелъ кьушеллидой шеблаъ къēбецāкъа гьулиъ къēбецал илӏейāъ дӯгъана къиматаб сукӏо зогъца мийāъ илӏейо бадисо сукӏо оᴴкъолъ кьодо оᴴкъова бетӏергьалли дӯхъа нисас нилӏа гьоцо сукӏол маьче лӏо ницна ахъна аьгъиъна биссун муьгъаттāла мицаъ къēэцал нуцӏас оᴴкъослаъзу ми бишшун муьгъаттāкъēэче бетӏергьаллил ми эгāйоназу дудойна гогьна нисас гьалмагъ аьгъиъна аьᴴйдāкӏетӏа мицаъ къēэче лӏо гьолълъогъа муьгъаттāбейтелликьа гаьгьийāъ эᴴдо дибо къадро къиматна кьоддāкас судлӏо нисода гьинизу жу кьоддāкӏийо сукӏо аллагьлидой аьᴴйдāлӏийодāахъца жу лӏийодāэгацас сукӏо кьоддāкца бета иса билӏола бетӏергьаллихъа нисойо вагьаддийо бес хулӏōлъи йōлъ бовакӏийа сукӏобāмина кьāь окӏаллакьа кулна богьна гьоллоъкьāгьоᴴсдана пайда гаьгьийо жо йахъаслӏона дибо ваццāна иснана аьгарлъина бечедабла мадугьаллана бовакӏāкъа вагьаллийо бес хулӏōлъи йōлъ ми бовакӏа гьардухъаллана азизабла аьдамлана гьулāзу лаьхъдийа боцдийāсукӏобана талигьаб гей ми гьоглохъа дул йоцӏона йахъаъалъ жейса дуниялликьа гьоглол йōйо жо хиса къиямасаб водиъ муъмилла бувагъоваъас баьгъбаълāлъо дул гьули йиᴴхъас вагьли тухълъо гьулиъ гаьгьийа сидцойсола гьолцохъа нисойо гьардараб гей аллагьлила парчагьлиъ къēна эчена баьба муьхъчаш сукӏо исана гьолцохъа кьāь нисойо нишел тели аьдамла бесал илӏал гьоькмо бахъийо гьоᴴс пуланаб сукӏос бесалцо бог мокъолъ гьолцо э̄ᴴйолӏо гьинис лагъ бовакӏийа аьдамла бесал илӏал эᴴкьена лагъли гьоглохъа нисойолӏо гугь миже къацӏцӏо кен оᴴх лъикъона къацӏцӏола гьоᴴс сикӏо йогьна нисойо жувōл нигъана гувал бахъаъаслӏо ми илокьа кьодос тилӏкилӏо сиди нисойолӏо гьини гьоᴴс маьче бохна гей гьоло маьче бегāл эᴴкьал нуцӏос гьарзи йōс дӯхъа ми дӣкьа кьодос тилӏки бацосола нисойолӏо гьини ацӏона оᴴс бохна гей вагьаллōл лӏийаᴴгьна йийакъелал йāтӏна гей гьарзи йōс дӯхъа ми дӣкьа кьодос тилӏки лъанасла нисойолӏо гьини жейса ахъо йоᴴкъона гей вагьалълъобза жу говал ахъаъас лагъ кьāь билӏогъа оᴴкъолъ мēйолӏо гьинила бетӏергьаллихъа къацӏцӏо йахъийа жойлас хабар гьолълъогъа муьгъаттāсимо бӣйа гьолцо нисона гей лагълихъа хехлъи ахъна эᴴкьена къатӏлāъна хъаьчӏлāъна иᴴхъойо шинаб гьардухъаллана гьулāзу азизаблана боцдийāна лаьхъдийāна аьдамла бāкъолла гьолӏоъ э̄ᴴйацос оᴴкъолъ лагъли нисойолӏо дибо амро тӏубази бōйо бетӏерчӏахъаяв амма жена маьче гьихлъона гей бетӏергьалли нисойолӏо лагълихъа гьинолкьана калāгъойна мийахъовāаьдамла бāкъоллина гогь дие билӏо аьдамлāш йоцӏала амма нисос мизохъа до ийабалӏена гуйэшлāдиела билӏоъос кен оᴴх йуьᴴхъаъаш тели аьлам зукъойо исагъой къацӏо мекьецас гьоллохъана гоцӏохъна гьолцо нисойо гьинила ийо абоъ къова хъизаллиъ иснāъ вагьлāзу гьинила оьмролалъдāрокьукълъи гаьччо сукӏо дӣдой оᴴкъода гьули сукӏо дие асгьаблъилаъ ахъаъас гьинис хъанчна бохна дӣгъой говаъцасна сукӏо дие асгьаб ахъаъас сукӏод мизоъ эᴴдо гей билӏо йовал хийал гаьгьийо сукӏо гьакъкъа къēна эчена гьисаб боваъцас оьлалди гьаьжа къай окко месед билӏо йогьна гикьа йоᴴкъолал гьолълъол бигъана гунна гьули билӏо йогьна лъикъаъда бета гьолцокьа аьдамла лъоᴴвабāс билӏо йовал уьᴴхолъна гьули йогьна гикьа йоᴴкъонна йахъеэшлӏо нисона йана бацо ханлил данде эгъал аьгъиъийо хан къēна эчена ургъизи ахъал нуцӏаъасди хъона гьазай рагъухъан гаьгьийо тушмаллила аскарлил данде ацӏона гьазай рагъухъан гаьгьийо аскарна жуна эгъна ахъалдилӏо нисона эгъна ахъаъцаслъи икъелъ тушман цӏиходāгаьгьийаъзу гьолцо ханли рекъел бовалъгъа йатӏийо жо нисолал мейас гьинис чапарла вагьлāмизоъ эᴴдо гаьгьийо шинабли къацӏцӏо жойлакьас инкар боваъда гьоллōл дие асгьабла бāхъаъас цаᴴ кӏетӏо жо гей амма гьолълъос гемо йугъода кьāь гемона йоᴴкъонна йахъаъалъ гьолълъоъкьāпайда гаьъа гьоᴴссидилна йāгьули мицал йуьᴴхаъаш йа мицалъ гулцала йаᴴкол йуьᴴхаъаш гьули къēчӏалӏеш аьᴴгъāгаьгьийāл тухъала гьули исахъа энекзи бахъал мокъос зукъойо гьаькъ бокӏолцаса сукӏобана мунагь гьаькъ гаьгьийāбаддōл тели аьдамлана диниябла аьлимлāна исакьа мордабана нисос зукъойо вагьди сукӏо мунагьлāд бовацӏийа аьдамлāгъой гьудуллъина йогьна гьоллогъой эᴴш хулӏос лӏо нисона иса вагьаддийо хабар мēйо гьоллол гьоᴴсчӏитӏ боцӏилаъас гьоᴴс боълъо аьчӏенайигна аьчӏена боцӏина гаьлълъāчо авлахълиъна бечаннегьна боъийо бикь мизал эᴴкьаъцас сукӏо гейди мизоъ эᴴдо бикь михъона муьгъатта разина ахъна гилакьа гунна бежеш гьолцо гьоло билӏогъа бета билӏогъа оᴴкъона муьгъатта гьалмагълана мадугьаллана ийалӏена гьоллохъа нисос диела рохеллиъ мижена аькал бāхъ дие боъийо бикь зогъна гей вагьалълъобза до мизохъа нисос гьинкьа мунагь гьаькъ гаьччо аьчӏенайигна аьчӏена муъмин сукӏолгъа гьоᴴс мунāпикъ аллагьлилъдāуьᴴхода гьаᴴсаълāс йакӏо йилӏа рази йахъца йаги гьинис ацӏона окколаъас гьоᴴсцойс окко йоъда гухъинна канлъина билӏона ахо лъаьлӏена гьуги гьоттāйиᴴзечӏе йечаннегьцас гьоᴴсдана ийо зогъалди окко зогълъо гьинис цӏагьāна мадугьаллана ийабалӏена гьолълъо нисос диела рохеллиъ мижена аькал бāхъ дие йоъийо окко зогъна гей до мизохъа нисос вагьлāаллагьлис малаикла аллагьлилъдāуьᴴхова мунāпикъликьа йилӏа рази бāхъца бетана иса мēйо хабар сид пуланаб сукӏос зукъона гей къона оьжо итӏинасола оьжди нисона гей абохъа або дибола ирслис гьинил мехецас бутӏа нилӏа лӏо або гьоглол ирс битӏна гей лади водлāъас итӏиносо оьжо гьинил ирслиъ йиᴴхъōйо къацӏцӏо окко меседна лъицӏо къайна йоькчина аьгъиъна эᴴкьейолӏо нāди цӏихо гаьгьийо улкалиъ оᴴкъāцо гьолцо иᴴхъо ахъхъа кӏаьйлӏона гьинис гаьгьийо къацӏцӏо окко месед йугъонна гей гьолцохъас къацӏцӏо окко месед йолъова замаллиъ вагьалълъо улкалиъ йоᴴкъона гей йукъо ракъи гьули оьжона йилӏа йазихлъилаъ кези ахъна гей ахирна сид сукӏодой гьаьлтӏи нисонна эᴴкьелъ гьолцо гьули булӏлагъа эᴴгьна гей чара бугъолъ булӏлал ниццас жона йуьᴴхъал разияб зукъона гей амма гьулина гьолцол нилӏаъас зукъона аᴴкълолакьана оᴴкъона гьолцо пикро богьна гей диела абола билӏоъ йоькькьад гей бовахийāгьаьлтӏухъалла оьнна кьодона мекьейодолас баьбана гей до гьолӏоъ нуковахъа угъос аьгъиъна абодой эᴴкьал бета гьогцохъа нисал або аллагьлидойна дудойна аьᴴйдāдо мунагьлāъ кези ахъийо до дибо оьжолъилаъ тӏокӏаб бикӏзи овал мустагьикъаб гаьъа ахъда дудой гьаьлтӏилаъ оха аьгъиъна эᴴкьена гей гьули гьинила абодой атāкьāзу эгана гей абол гогьцас оьжо абос гьолцокьа йилӏа йакӏо йугъона гей гьогцол дандена чӏанагъона або оьждил алъона йоцӏна баъдана гей оьжди абохъа нисона гей аллагьлидойна дудойна аьᴴйдāдо мунагьлāъ кези ахъийо дибо оьжолӏо нисал до мустагьикъаб гаьъа аболӏо нисода гьинила лагълāхъа нисона гей биссун кӏетӏо лъицӏона йакъона гьолцохъа лъичӏела гьолцола зокьилъ кӏоьййана мехела хаьбалāлъ гьалалъцована гийахела бакъоллина ахо бегъакӏийо бишена муха оьжо оᴴкъовāлас кӏетӏо бес хулӏōлъи йовал судлӏо нисода вагьди дие оьжо угъоваъас ахъна гей оъийаъас зогъна гей гьоллōл котакаб ихтилат кеп бовал муьхобалъна гей гьолцо сукӏос укъосо оьжо вагьалълъо мехлаъ зукъона гей мицалъ билӏогъа гōслаъ гьолцол тухъна гей лъисо кешлис гьокӏ гьицадāна илӏена сидцойсола нукарлихъа нисонна гей сийод вагьдо ихтилат кеплӏо дибо ис сагъ саламатлъилаъ оᴴкъовāлас або ахо бегъакӏийо бишена мухоллина ихтилат кеп богьцас гей лӏо нисона жаваб нилӏийо нукарли вагьли тухълъо укъа оьждис симо бигьна гей билӏоъ эᴴкьал къабул ахъечӏе зукъона гей бета або гисакна гьардизи ахъийолӏо билӏоъ эᴴдо тослӏо нисона оьжди жаваб нилӏийолӏо вагьдисинаб лӏӣйаъ до дул лагъцой огьдāйо ми нисова жойлакьас тилӏкеэш вагьлиъ эᴴдо ми дил итӏино чикӏена мухоллеэш диела гьалмагълāгъой ихтилат кеп бовал амма дибо зукъойо бечелъина хъагьбāгъой къацӏо эс хулӏона йолъонна оᴴкъова вагьацо дибола оьждил ми ахо бегъакӏийо бише мухона гей або гьолцохъа нисойолӏо оьжо ми нитоназу дӣгъой къацӏо гей къацӏцӏо дие бечелъина дибо гей иле рази бахъна ихтилат кеп бовал нуцӏос судлӏо нисода вагьди дибо ис угъоваъас ахъна гей оъийаъас зогъна гей гьинила асгьаблāхъа иса бадона хабар мēйо сид бечедаб сукӏос зукъона гей гьинила мал мулклис тӏалаб богьцас хъуллухъчи гьолцокьа аьйиб мокъона гей гьинил йатӏгъа бечелъи йугъолцалӏо нисона вагьли тухълъо бечедабли сукӏо хъуллухъчийахъа нисона гей сийод кӏетӏо гаьччо дибо хабар тухъца дил бōва гьаьлтӏилас гьисаб нилӏа тӏокӏаб хъуллухълъилаъ ми ахъаъас вагьлиъис гьолцо сукӏо гьинис гьинхъа нисона гей сийоле до йовал до гьогцо хъуллухълъилаъасна олъолца маьчена дӣхъа баьхна бахъаъас окӏдāл эᴴкьална до ламус ахъца гьаᴴ дил йикъеш сийо йовал нуцӏоцасна гьолцо гьаьлтӏилаъас олъоллъо бадло сукӏобāбилӏовāъ охалъгъа гьоᴴс гьилла ургъизи бовал нуцӏос гьолцо сукӏо гьинила бетӏергьаллис нагьлъухъалла гьоᴴссокун гьиндой ийабалӏена гей аьᴴйддāлахъа нисонна гей диела бетӏергьаллис ласо нагьлъид ми нилӏал нуцӏос гьоᴴсчӏитӏ билӏей зетилас нилӏал нуцӏослӏо гьокцо нисолъ хъуллухъчийа йоькчина нилӏна гей нагьлъи кьодо чахчаш лӏибо бета къейна эчена хехлъи ахъна лъинайиг чаха лӏо нисона гей бацосолахъа нисонна гей сийод ми нилӏал нуцӏос гьоᴴсчӏитӏ билӏей хъибос лӏо нисолъ гьолцохъана нисона гей йоькчина дибо лӏибона белӏнайиг чаха лӏо гьогцо бетӏергьаллина вецци овагьāгьийолӏо отӏолаги хъуллухъчи сигьирлъилаъ гьинис иш бōлъ вагьалӏо дунияллис билӏо къачӏази йогьцас аьдамла жувōллъийа аьдамлāъ эᴴдо йилӏа сигьирабла гей ахиратлис билӏо къачӏази йогьцалāгъа вагьалълъобза до мизохъа нисос дунияллила боцӏи ризкъилас пайда бокча гьалмагълъи бовагьна дунияллила билӏоъ гаьгьийа бечедлъилаъас маьгьрум бовагьна муьгъатта абадиябли билӏоъ гьалмагълāкъабул бовагьца вагьлāмуьхо махеда йоькькьала жойлас божилъи йōва сукӏокьа телиласна божилъи йогьна йахъца йоькькьала жойлас божилъи йогьна йахъаъцала сукӏокьа телиласна божилъи йогьна йахъаъас дунияллила билӏоъ гаьгьийо гьаьрамаб боцӏи ризкъи дӯкьа божилъи йогьна йечаннегьна йахъаъда абадиябли билӏос унго унгояб хазиналис божилъи йовалди дӯкьа сукӏола боцӏилакьа йакӏо йоᴴкъонна бечабаннейал бахъаъцаса миже мизосзу нилӏалди мизохъа аллагьли гьоᴴссидина лагълихъа къон бетӏергьаллил лагълъи йогьна йахъаъас гьоᴴсцойс гьолцол атӏас бадисо атӏечӏе цӏодоло эгāс йаги сидцойлал гьолцо хъуллухъ йакӏо нилӏна бовас бацосолал бойчӏе эцас вагьаллāхъуллухъ богьна бахъаъас мизохъа аллагьлилна дунияллила боцӏи ризкъилална исахъа энекзи бахъийāокко месед хириябла вагьло хабар тухълъо гьогцокьа лъоᴴвабāл муьхобалъийо иса гьоллохъа нисойо аьдамлāдой аьᴴйдāмиже валийацой муьхо махеш амма аллагьлил йикъеш мизола йакӏиъ гаьгьийо жо аьдамлāъ эᴴдо къиматаблӏо гицӏийо жо аллагьлидой аьᴴйдāкъабигьаб йахъца ягьягъа аьᴴйдāна зукъойо динлис къанонлана авараглана гьули оᴴкъона муьгъаттāаллагьлила парчагьлъилас кӏетӏо хабар мēш шибабли букъо гъаза бōс гьулиъ эᴴдо муьвахал амма къанонлила гьоᴴс гьаьрплис къуват бугъолъол вагьаддōл гьаᴴсана маьчейана йувагъона йовалъос гьинис ахъона йолъонна бадо ахъо йоᴴкъōсинаб сукӏо гей зина богьцас сукӏо бетӏергьаллидойс атāкийо ахъо йоᴴкъойо сукӏона гей зина сукӏо зукъона гей бечедаб кӏетӏо лъицӏона лъичӏена гьинила бечелъилас кепна бокчина оьмро богьцас гьоᴴс пуланаб сукӏо зукъона гей вагьлāзу лазарлӏо нисойо гьоᴴс йазихаб магъокьа тӏутӏо йахъна кӏокӏойо окӏдаги сукӏона гьули ахъца зукъона гей вагьалцо бечедабли сукӏола кавлидой бечедабли сукӏола истӏолийакьас къēйекийо кен оᴴх йиᴴхъалла кулликьа йакӏо зукъона гьолцос гьулāзу йоᴴкъона волана гьолцола магъокьа чӏалӏейо жо йаьᴴчеш зукъона окӏдаги угъолъ малаиклāгьули ирбагьин авараглидой акъона гей угъолъ шунаъ иᴴхъонна гей бечедаб сукӏона журжагьлиъ лъакъейа азаблиъ гаьгьийа бечедабли сукӏол гьаьйда йеᴴйагьенна говацӏолъ цӏиходāирбагьин аварагна гьогцодой шеблаъ тахликьа къēэчена лазарна бегабас бечедабли сукӏо ийана тӏикенна нисона гей йāилос або ирбагьин гургьизи ахъ ми дӣкьа вагьалӏо цӏой до зизацас гей вагьалълъобза лъиъ зокьона гицӏинна диела мицакьа кō йеᴴхелал эᴴйа лазар амма ирбагьини гьолцохъа нисона гей йāдие оьжо ми йакӏкьа йоᴴкъола дунияллила билӏоъ дул нилӏийо къацӏцӏо кӏетӏослъи лазарлӏо нисода гьугиъ азаблиъ зукъойо гьаᴴже гьолӏоъ лазар ахо гей ми азаблиъ гей гьулāзу гьуди дудой нигъад эᴴйал илоъ балӏо букъо аьракъ гаьгьийаъ гьолӏоъкьāгьулиъ мекьабакъовāнна мекьал гьино гаьъа гьулиъис гьоттāгувал батӏийāнна гьино гаьъа бетана гьогцо бечедабли сукӏо гьарзи йогьна гей вагьлāзогъда дие або ми эᴴйа лазар диела абола билӏогъа гьулиъ дие лъинана исна гей гьоглохъа цӏодорлъилаъ бечелӏо нисал эᴴйа бетана гьоллōнна бāхъца вагьалӏо азаблила билӏоъ ирбагьини нисойолӏо гьоглол мусана баддōл авараглана гей гьоглохъа энекзи бахъала бечедабли сукӏо нисона гей йāдие або ирбагьин гьоггōл энекзи бахъаъас амма угъойо сукӏо дуниялликьа кьāь оᴴкъолъ кантӏизи бахъна гьоггōл аллагьлилъдāмуьвахаш вагьлиъис ирбагьини нисона гей гьолцохъа мусакьана бадло авараглāкьана боьважаъцас аьдамла угъоваъас ахъийа сукӏокьана боьважаъаш лӏо иса гьинила асгьаблāхъа нисойо инсан мунагьлиъ кези огьцас жо дуниялликьа йоᴴкъечӏе гьихлъаъас амма букъо балагьна азабна гей вагьлина йакъона оᴴкъō сукӏол вагьадло аьдамлāэᴴдос гьоᴴсдана сукӏо мунагьлиъ эᴴхелцал гьабос кьалона билъалъ йиᴴцона ралъадбаъ тӏотӏийолъи ахо гей гāь гьолцол вере миже цӏодорса бече динлила истӏи дул мунагьаб жо йогьда гьолцохъа ниса тавбана богьна гьули йōва жойлакьа пашман ахъда кьодос тилӏки водиъ алӏовахна гьолцо дул кешлъи йогьдана алӏовахна тавбалӏо нисода бетана гьолцокьас кьодос тилӏки чапарлāкьоддāла исахъа нисойо илла йакӏлāъ божи теликӏа лӏо кьоддāла иса нисос генилала кӏаькӏадолас божи йакӏиъ бахъна миже вагьалӏо легъилала хоьххъа хемухаъас багъойцӏна ралъадбаъ гуцӏолӏо нисода мизос амро гьолълъо тӏубази бōс дибо лагъ олӏолана йаги боцӏилагъас оᴴкъолъ эсал хехлъи ахъна къēэчелӏо нисосди гьолцохъа миже нисаъасди лагълихъа хехлъи ахъна кенна йова до эс угъоцал дил хъуллухъ богьна дӣхъа говацӏона эче бета мина эш хулӏо лӏо дибо амро тӏубази бōлъ гьолцо лагълил ми баркалла ниццади вагьлāмижена тӏубази йова мизокьа кьодо гулло шинаб жо бета миже нисас илокьа кьодо гулло жо гаьлълъо иле тӏубази йогьцас пайда гаьччāлагъла гей иле лӏо нисона самариялилана галилеялилана оьрхъилакьалкьāэᴴкьеш зукъойо иса иерусалимлиъ гьоᴴс аьлӏаъ оᴴкъолъ гьули эгас цӏиходāбечейа барас унтилаъ кӏовабакӏова ацӏон сукӏол гьолло тухъинна йукъо нисос йāиса насигьатсукӏо йакӏо йугъо илокьа лӏо гьоллōл бегабалъ иса нисос баьгъбаъна миже мекье гьогцол миже мāцолъи бегабāлъгъа вагьлāмекьешлаъ кьодо гаьгьийо къацӏцӏо кита йекийо гьоллос магъова йāᴴцойо жу ахъиллъо гьоллоъ эᴴдōс гьоᴴсцойс кьāь кӏаьйна уьᴴхона йукъо тухъинна аллагьлил рец бовал уьᴴхолъийо бета исала хаьбалāдой мицнāкьана эчена гьолцол баркалла бōйо гьули зукъойо самариялиъис сукӏо иса гьолцохъа нисойо миже ацӏонана мāцеэшди гьоггōлсова аьчӏенана нāд мекьейо вагьалцо сукӏола сукӏоллāъ гьоглосола гьоᴴссидилна йакӏкьа йоᴴкъеэшди кьāгованна гогьна аллагьлил рец бовал бета гьолцохъа нисойо гьаᴴже аьгъиъна эᴴкье дибола божи ималли ми тиса уьᴴхолло исахъа нисолло аллагьлис парчагьлъи нитод йахъца гьолцо жаваб нилӏийо аллагьлис парчагьлъи йегана йоᴴкъаъас лъона нисаъас гьуна гьули вагьалӏоъ гейлӏо йана гьула гьугиъ гейлӏо гьуна аллагьлис парчагьлъи мизоъ эᴴдо гей бетана гьинила асгьаблāхъа нисойо аьдамлис оьжо гьоᴴс вододана эгаскъодāлӏо гицӏийо заман мокъос мизокьа кьодо амма гьули мизол эгāъас аьдамлāмизохъа нисас гьуги вагьалӏоъ гейлӏо йаги вагьгиъ гейлӏо аьдада боцӏдабāкъа гьоглогъой муьгъалӏ мекьāкъа сиддāлаъас бадōцодāлаъ гьаᴴс качекӏцас кайлӏōцой гьинис водо йоᴴкъāлъо оᴴкъас аьдамлис оьжо амма аьᴴйддāдуниялликьа гьолцол тели акъуба бегас гьулāзу вагьалӏо умматли гьолцокьас инкарна бōс аьдамлис оьжо дуниялликьа оᴴкъал заман мокъолъ нуьгь авараглила замаллиъ йахъийаълъийо жо йахъца бешна хулӏона ахъхъа мовакъона ахъхъа мейакьена гьоьшшона йахъаъасцой бāхъца зукъойо аьдамла нуьгь гамалкьа кьодокцал бета водо гитӏна гӯс къацӏцӏāралъадбаъ гъанкъизи бāхъна бувагъос вагьаллийозу жо йахъийо лутӏ авараглила замаллиъна бесцасна хулӏоцасна йиᴴсо хуьжоцасна болӏолабацасна билӏова йовагьцасна зувакъойо аьдамла лутӏ содом шагьарбаъаш гисакийа водиъ бета гьаᴴсаъкьāгӯва цӏойлана чӏабатӏлилана води къацӏцӏāбувагъолло вагьлāйахъца аьдамлис оьжо дуниялликьа загьир ахълӏо вагьаклӏо водиъ кьамакьа гаьгьийо сукӏо гьинила лъицӏо къайлигъой муьгъалӏ билӏогъа эᴴкьāкъала мицалъ гаьгьийо билӏогъа эᴴкьāкъала лутӏ авараглила ахъхъал йахъийо жо йакӏкьа йоᴴкъола гьинис ругь цӏуми бовал икье аькьейо гьолълъоъос маьгьрум ахъца гьинис ругь нилӏийа гьоло хъосар бōс до мизохъа нисос вагьаглӏо водиъ нише билӏоъ сид мукӏолаъ буватӏийāъ эᴴдос гьоᴴсцойс эжеш бадисо гьихлъос гьаьтӏтӏо гьаъоцала къон ийоъос гьоᴴсцойс йежеш къонас гьихлъос мицалъ гаьгьийа къониъис гьоᴴсцойс эжеш бадисо гьихлъос асгьаблāисахъа нисолло йāбетӏерчӏахъаяв нāд гьули йахъца лӏо гьолцо жаваб нилӏийо жаназа гаьлъāчо цугьāкъацӏобакца лӏо бета иса гьинила асгьаблāл мисал бакъона мēйо нитоназу гьари доьъа бовал нуцӏоцалас гьулāзу кул болъолал нуцӏаъцалас хабар сид шагьарбаъ зукъона гей аллагьлихъана гьицӏаъцас аьдамлāкьана ниц ахъаъцас гьоᴴс къади вагьалълъозу шагьарбаъ зукъона гей гьоᴴс къоролай гьоло воддиъ йоᴴкъос зукъона гей гьолцодой гьинила тушмалликьас жу цӏуми йовалӏо нисона амма гьолълъо аьдамли гьарзи йōйо жо къади лади мехлаъ йойчӏе йечаннегьна гей гьолълъогъа муьгъаттāгьолцо пикро богьна гей йа аллагьлихъа гьицӏаъас до йа аьдамлāкьа ниц ахъаъас амма вагьалълъо аьдамли дил раьгьат мейаъас до маслаъат бовал бетана гьолълъо воддиъ дидой йоᴴкъона дие къаьм кӏаьйлӏолца тухъцади нӣйо пикрод бахъийо мекъабли къадис лӏо нисойо кьоддāла иса нишена хискьана аллагьлихъа гьардизи бахъцаса гьини гьāкӏийа сукӏоба аллагьли цӏуми боваъасди гьоллос мурад тӏубази бовал гьули гьаколъаъас до мизохъа нисос тели мех мекьечӏе аллагьли гьоллōл цӏуми бовагьца амма аьдамлис оьжо дуниялликьа оᴴкъолъ гьолцол дуниялликьа мийахъалди иман гаьгьийа аьдамла жувōл валийа гейлӏо нисона баддōл бикӏзи боваъцала гьоᴴсо аьдамлāш иса вагьаддийо хабар мēйо доьъа бовал аллагьлила билӏоъ эᴴдокна гей къона сукӏо фарисейна гьаькъ бокӏолцас сукӏона фарисейли эчецала мицаъ эцокьана эчена гьинис гьинил вагьаддийо доьъа богьна гей йāдие аллагь дул букъо рец гей бадлолъ эᴴлъейо ойэшлакьа хъантӏарабла мекъабла хъагьбаябла аьдамлāлъ йаги вагьацо гьаькъ бокӏолцала сукӏолъ анкьилаъ эᴴдо до кӏахна кӏал йохца къацӏцӏо дил йиᴴхъова бечелъилас ацӏонас бутӏа садакъалал ницца гьаькъ бокӏолцас сукӏолӏо нисода атадāэчена зукъона гей гьаᴴсаъдāгьаьй гуцӏохълал ламус ахъна амма гъейона зукӏна гьолцо нисона гей йāдие аллагь мунагьлāс оцӏийа дӣкьа гургьизи ахъ лӏо до нисос мизохъа гьуги сукӏо фарисейлил данде ласоди аᴴцона билӏогъа эᴴкьейо гьинизу жу кьоддāкӏийо сукӏо аллагьлидой аьᴴйдāлӏийодāахъца жу лӏийодāэгацас сукӏо кьоддāкца къовалъ кō йеᴴхелалӏо нисона гьолцодой гьардизи бāхъна мовакъос зувакъойо ийо або вагьли йегāйа асгьаблāийо абохъа нисойо къова бакъāкъалӏо амма гьоллол къова гьиндой бакъоллāкъалӏо нисолъ иса асгьаблāкьа аькьелāйо гувал мейа къова дидой гьоллōл къова бāкъал ийо абол калкал бовāкъа миже гьолло къовал аллагьлис парчагьлъи насибаб гей гьаькъкъаб жо гейлӏо нисос до мизохъа итӏина къовацой аллагьлис парчагьлъи къабул йойэшла сукӏол гьулиъ гьино гаьъа гьакъкъас сид укъа гьаькимли исахъа нисолло йāкӏетӏо муалим абадияб билӏос бутӏа михъал нуцӏода сийод до йовал нуцӏос лӏо иса гьолцохъа нисолло суд ми дӣхъа кӏетӏолӏо нисос гьоᴴс аллагьйāъ бади гьоᴴссукӏона кӏетӏо гаьъа дул йийакъешсāаллагьлис амрова зина бовāкъа аьдам икьāкъа уᴴцолāкъа гаьччо жойлал нуьълъи йовāкъа дибола ийо абос адаб хъатир бова итӏинāкьа бехъхъа тӏубази йōс до вагьаллōл амрова лӏо нисона кьāь жаваб бōйо гьогцо гьаькимли вагьли тухълъо иса нисойо гьаᴴже гьоᴴс жо ками йахъна гей дул дибо гаьгьийо шинаб боцӏи ризкъина мисона мискин пакъирлāл садакъалал нилӏа бета дул гьаᴴсаъас хазина михъас гьолълъогъа муьгъаттāдӣгъой тос вагьли исаъкьāтухълъо гьуги йилӏа пашман ахъийо судлӏо нисода гьули йилӏа бечедаб сукӏо зукъона гей гьули пашман ахъна эгалъ иса нисойо тели боцӏи ризкъи гаьгьийа бечедабли сукӏол йилӏа загьмат гей аллагьлила парчагьлиъ эᴴдо уьᴴхал наьпӏчилала аьᴴгьейаъкьāакламо мекьал пигьа гей аллагьлила парчагьлиъ бечедаб сукӏо уьᴴхаллагъа вагьли тухъийāаьдамлāисахъа нисолло вагьлāзогъда сукӏод бета тиса уьᴴхош лӏо гьолцо жаваб нилӏийо инсаллихъа йахъаъцасна аллагьлихъа йахъца гьолълъогъа муьгъаттāпетерли нисойо гьуна иле къацӏцӏо жо йечаннегьна дӯгъой гӯйо исана гьолло къацӏцӏолахъа нисойо гьаькъкъаб жо гейлӏо нисос до мизохъа аллагьлис парчагьлъи йиᴴхъаллъид гьинис бина ватанна ийо абона исна исийана къова хъизанна бецабаннейа сукӏол ласоди цӏикӏун вагьалӏо оьмролаъна йиᴴхъос ахиратлиъна абадияб оьмро михъос гьинис ацӏона къона асгьаблана атадāийабалӏена иса гьоллохъа нисойо гьаᴴже иле иерусалимлиъ мекьеш гьугиъ мокъōназу аьдамлила оьждил аьᴴйддāжу аллагьли авараглāхъа нисойо гьоькмо тӏубази бахъца гьули мажусияллила каъ нилӏас гьолло гьули инжит овас гьоллōл гьолцол туьвадабāш гьолло гьули аькьелца бета икьеш лъанасла водиъ гьули аьгъиъца амма асгьаблāл нисойо жо биджи йахъеэш гьолло йаьжлāш гьоллохъа маъна богьна бахъеэш лъинис гьолцо нисоцасна гьоллол йикъеэш иерихон шагьарбадой оᴴкъалдайлил гьоᴴс боцдийо окӏдацас сукӏо иᴴхъос гьинолгъа къēэчена шебалаъкьāмекьецала аьдамлāш гьокӏ тухълъо сийод йахъналӏо нисолца гьолцо гьолцохъа нисойо назаретлис иса гейлӏо вагьалӏоъкьāэᴴкьецас вагьлиъис боцдийо окӏдаги йукъо илӏелāйо йāдавудис оьжо иса йакӏо йугъо дибо дӣгъа исагъа аьᴴйдāгаьгьийāаьдамлāгьолцо сукӏос гьокӏ йоъиллис зукъойо амма гьули йилӏазу йукъо гьокӏна йагъона илӏелāл уьᴴхолъийо йāдавудис оьжо йакӏо йугъо дибо дӣгъа лӏо вагьлиъ иса эченоцӏийо бета гьуги сукӏо гьиндой акъоллалӏо нисойо иса гьуги сукӏо гьица оᴴкъолъ нисолца сийод до дул йовал йатӏна гей боцдийа нисойо йāбетӏерчӏахъаяв дил канлъи йегāл йатӏна гей иса гьолцохъа нисос же гоцӏохъ дул канлъи йегас дибола божи ималли ми сагъ ōйо вагьаллиъисзу канлъина йоᴴкъона гьули сукӏо исагъой къацӏо аллагьлил рецна богьна эᴴкьейо вагьли йегāйа къацӏцӏола халкъилана аллагьлил рец бовал муьхобалъийо иса иерихон шагьарбаъ эᴴдолакьāэᴴкьеш зукъойо вагьалълъо шагьарбаъ зукъона гей гьаькъ бокӏолцала сукӏобāс гьаьким закайлӏо нисоцас бечедаб сукӏо закайлис гъира зукъойо иса нӣйо сукӏо гаьгьийона икъал гьули эгāлна атӏна зукъойо амма гьули аьᴴшшо гаьгьийахъа халкъилаъ эᴴдо гаьгьийо иса гьолцол нигъана эгайэш аьᴴйдāчӏанна йагъона гьинолкьа гаьгьийа сид легъилала хоьхкьа кьодокна гей судлӏо нисода вагьалълъо хоьхдой шеблаъкьāиса эᴴкьал нуцӏос зукъойо иса гьолълъо хоьхдой оᴴкъолъ кьоддāна гоцӏохъна нисос закай кьапун лӏийок до жейса дӯдой гьоболлъилаъ говал нуцӏос хехлъилакьа хоьхкьас лӏийоканна лӏийокна рази ахъна закайли иса гьоболлъилаъ къабул ōйо халкъилал вагьли тухълъо мунагьлāд оцӏийа сукӏодой гьоболлъилаъ эᴴкьешлӏо нисона исакьа мордабāл муьхобалъийо вагьлиъис аьгъиъна закайли кьоддāла исахъа нисос йāбетӏерчӏахъаяв гьуна диела бечелъилас йалӏлӏокос бутӏа до мискин пакъирлāл садакъалал нилӏал йаги лъōлди до зарал богьна зогъда гьолцолна оьᴴкъовахна йоцӏйухъинна нилӏал иса гьолцохъа нисос жейса вагьалӏо билӏол хъосарлъи йоᴴкъойо судлӏо нисода гьулина ирбагьинила умматлис сукӏо ахълъо аьдамлис оьжо дуниялликьа оᴴкъона гей къосси бахъийāмийазална гьоллōл хъосар бовагьална энекзи бахъийāаьдамлāл иса бадона хабар мēйо иса иерусалимлиъ оᴴкъалълъегьна зукъойо халкъилал пикро бахъца зукъойо гьаколъечӏе аллагьлис парчагьлъи загьир йахъцалӏона вагьалълъобза иса вагьаддийо хабар мēйал уьᴴхолъийо къадро къимат гаьгьийо кӏетӏо насло тухумлис гьоᴴс пуланаб сукӏо эᴴкьал нуцӏос зукъона гей балӏо пачалихълиъ гьинила улкалиъ ханлъилаъ голиллал бета ханлъилаъна ахъна гьулиъис кьāь билӏогъа говал нуцӏос зукъона гей гисакал аьᴴйдāгьолцо ацӏона лагъна илӏена шибаблихъа гьоᴴссо туман нилӏна гей жу кьāь оᴴкъолъол гьинил пайда хайирлиъ гьаьлтӏизи йовалӏо нисона амма улкалила аьдамлāл гьули атӏаъас зукъона гьолцогъой муьгъалӏ мокъойбахъинна мегьна гей чапарла балӏо улкалиъ гьидел гьули ханлъилаъ атӏаъаслӏо нисал амма гьолцол гьугиъ ханлъи йиᴴхъона гей бета гьугиъис кьāь оᴴкъолъ ийабалӏена гей гьини окко нилӏийāлагъла лъо ласо пайда хайир богьна зогъаллāлӏо нисолал оᴴкъона сидцойла лагъли нисойолӏо йāбетӏерчӏахъаяв ми нилӏийа сид тумаллид гьини ацӏона туман йахъилло лӏо ми кӏетӏо лагъ гей итӏина божилъилал ми дидой аьᴴйдāйукъо ритӏухълъи йегалло лӏо нисона ацӏон шагьарбаш наиблъилаъ голлолӏо гьули ханли оᴴкъона къонасла лагълина нисона гей йāбетӏерчӏахъаяв ми нилӏийа сид тумалли лъина туман йōйо лӏо гьули лагъна ханли голца лъин шагьарбаш наиб оᴴкъона лъанасла лагъли гьули туман ханлихъа кьāьна нилӏна нисона гей йāбетӏерчӏахъаяв ми оᴴкъоцал гьини чургъаллиъ йоьлӏна туман цӏуми йōйо до дӯхъа йилӏа гьичӏейо судлӏо нисода ми йилӏа лъакъейо сукӏо гаьлълъо ми гулеэш жо йоькчиш йаги йиᴴжеэш жо йокӏолца лӏо нисодал гьай сигьираб лагъ дибола йаьжлāкьа дул тамбигь бовал мехеш лӏо нисона гей гьолцохъа ханли дул икъеш зукъона гей до лъакъейо сукӏо гаьгьийолъи гулеэшла мицаъас жо йоькчицас йиᴴжеэш жо йокӏолцас сукӏо гаьгьийолъи суд ми окко хайирлил гьаьлтӏизи йойэш до оᴴкъолъол хайирна бахъна кьāь йиᴴхъас гāь дил гьули шеблаъ гаьгьийāнукарлāхъа ханли нисона гей гьогцохъасна йагъона туман нилӏа ацӏона туман йиᴴхъолла лагълихъалӏо нукарлāнисона гей йāбетӏерчӏахъаяв гьогцохъа гьугāзуна ацӏона туман геййаъ лӏо до мизохъа нисос тели гаьгьийа шибаблил кьодо бадина нилӏца йоькькьа гаьгьийахъас гаьгьийона йагъос бета ханли амро богьна гей гьоггōл до ханлъилаъ голал атӏеэса аьдамла бāкъанна бāкъона гьиндой аьᴴйдāькьāбийакьа лӏо нисона вагьло хабарна мегьна иса эᴴкьейо аьᴴйдāиерусалимлиъда зайтун мāьдой шеблаъ гаьгьийа бетфагейа гьулāзу бетанийалӏо нисоцала мицāдой оᴴкъолъ къона асгьабна илӏена иса гьоллохъа нисос миже мекье тикьа йегацала аьлӏаъ гьугиъ мицона михъос жегун кьодо аьдам кьайкъеэш оьлаб аᴴу мицоваъас макна бакъоллина гугь гьолӏоъ нагагь мизохъа суд гьоло макцалӏо нисолда миже гьоллохъа ниса гьоло кьоддāла исал батӏна гей лӏо иса нисогъа гьоллōл мекьейо гьогцо нисогъа мицогъа оьлаб аᴴу михъона гей аᴴу мицоваъас макцас бегалъ бетӏергьаллāгьоллохъа нисонна гей суд гьоло миже макцалӏо кьоддāла исал батӏна гей лӏо нисона жаваб нилӏна гей исадой асгьабла аᴴуна бакъоллина мокъойо бета кьодо гьидеш лъицӏона гунна гьулина кьайкъеголло гьули кьайкъена эᴴкьешлаъ аьдамлāгьинолкьа гьидеш лъицӏо къēготос зукъона гей зайтун мāькьаш лӏийодāмекьāцо мокъолъ гьидел йегабāкъацӏцӏо караматликьа йилӏа рази бахъийāтели асгьабла аллагьлил рецна богьна илӏелабас зукъойо гьолло илӏеш зукъойо аллагьли эᴴгьна оᴴкъова пачалил баркат гулала кьоддāгьаᴴсаълāл рекъелна рецна халкъилаъ эᴴдо гаьгьийа гьоᴴсо исахъа нисос йāнасигьатсукӏо гьокӏа йоваъилла дибола асгьаблāс амма иса гьоглол жаваб нилӏийо до нисос мизохъа гьолло гьокӏа йоваъилда кьалāилӏелабāс иерусалим бегāцо оᴴкъолъ гьоглӏохъана говацӏона иса ийāйо шагьарбал зигарина богьна гьолцо нисойо вай иерусалим дул жейсадана йикъешкъодāрекъеллил йаццас жо амма жейса гьули дибола гьаьйдāл йегāъас дибола тушмаллāдӯгъой сōᴴ хъарандийа йоьᴴватӏош ми оьᴴкъондāкьа балӏо бохна дӯкьа кьодо тушмалла гугьцас водбо йоᴴвакъос вагьалло водлāъ ми талавур бовас дибо аьдамлана гъурзи бовас кьалкьа гулло кьалона гьихлъеэшла гьаьллъилакьа бугъолас ми судлӏо нисода аллагьли ми хъосар бовал мокъолло мех дул бикъаъалъ бета аллагьлила билӏоъна эᴴдокна гьулиъ йиᴴсо хуьжона даран базай йогьцаса аьдамла иса гиса бовацӏал уьᴴхолъийо гьолцо гьоллохъа нисойо тӏекликьа чахна гей дие билӏо как динлис билӏо йахъца амма мижелӏо нисода гьули къачагълāла къоьчӏол йуьᴴхонна гей иса водиъ аллагьлила билӏоъ аьдамлāл ваъза бōс зукъойо амма букъāкашишлāна диниябла аьлимлāна гьулāзу гьаькимлāна жигар багъос зукъойо гьули икьал гьоᴴс санаъат михъолал гьоллохъа гьоьшшона йогьна йахъаъас зукъона гей судлӏо нисода къацӏцӏо халкъ исагъой сōᴴ къацӏобакна бовачечӏе гьолцохъа энекзи бахъна бечена зукъолъ вагьагло водлāъ иерусалимлиъ гаьгьийа аллагьлила билӏоъ ваъза насигьат богьна рохеллис хабар иса мегьцалаъ гьулиъ мокъойо букъāкашишлана диниябла аьлимлана гьаькимлана гьолло исахъа нисолло лъо изно нилӏнад ми аьдамлāл вагьло ваъза насигьатла йовагьца лъод дул вагьалълъол ихтияр нилӏна иса гьоллохъа нисос гьаᴴкъкъа мизохъа до гьоᴴс жо нисолал нисаъче ягья аварагли гьаᴴсаъкьа йана аьдамлāш ихтияр михъонад лъӣд мунагьла чурзи йовагьца зукъойо гьоллōл сидхъа гьоᴴсо бикълабашал муьхобалъийо гьаᴴсаъкьāизно зукъойолӏо нисода суд миже ягьякьа боьважеэшлӏо нисолас гьолцо нагагь иле нисода аьдамлāш ихтияр зукъойолӏо нисона къацӏцӏо халкъила кьалāйийакьена бийакьас иле судлӏо нисода гьоллōл аьдамла боьважча ягья гьаькъаб авараг гаьгьийакьа илол нāкьа изно михъойолъи йикъаъас лӏо нисона жаваб нилӏийо гьогло исана гьоллохъа нисона гей гьинина лъо изно нилӏийона нисаъас лӏо бета гьолцо мисална бакъона халкъилал вагьаддийо хабар мēйал уьᴴхолъийо гьоᴴс пуланаб сукӏо гунна гей кӏодас аьгь гьолона эллāхъа нилӏна гьули сукӏо эᴴкьена гей цӏиходāбалӏо мицаъ тели мехлаъ эцал кӏодо бикъолъ гьолцо сукӏо эллāдой эᴴгьна гей гьоᴴс лагъ гьинил мехецас кӏодас бутӏа бокӏал амма гьолло гьули лагъ āькьенна оьчӏчӏо кьāь эᴴгьна гей гьогцо сукӏо бадина лагъ эᴴгьна гей эллāдой амма гьогло гьугина āькьенна инжит огьна кьāь оьчӏчӏо уьᴴхонна гей лъанас э̄ᴴйона вагьаллāзу āькьенна лаьхълāсна оцӏинна тӏотӏна гей ахирна аьгьбала бетӏергьалли нисона гей сийод до йовал до дил йилӏа аццас оьжо эᴴйал суд йикъал гьули эгалъ гьолцокьадана намус бāхъал гьоггōл лӏо амма оьжо эгалъ эллāсидхъа гьоᴴсо бикълабашена пикро богьна гей вагьди гей ирсилав гьуди икьеда илол ирс михъас аьгьбаъаш гисана оцӏна аькьенна икьена тӏотӏна гей эллāгьули оьжо гьаᴴже венахийала бетӏергьалли сийод гьоллол йовал эᴴкьанна эᴴкьена гьоггōлна бийакьена аьгь бадлохъа нилӏас энекзи бахъийāнисона гей йахъāкъала вагьаллийо жо гьоллохъана говацӏона иса нисойо йоᴴсоъ кьухъаъаслӏо нисона йоᴴсохъаллāйечаннейо кьало ахирна кӏетӏа букьаъ рекъази йōс лӏо нисона тӏекликьа чахийа калималис маъна сийо гаьгьийона бикъешди мизол сукӏо ахъдана гьолълъо кьалил эᴴхейо сукӏона галигзи ахъца кьодāкьа йекна йоᴴкъова гьолълъо кьалина гьули йеᴴхейо аьдамна наькъучӏа ōс букъāкашишлāлна диниябла аьлимлāна иса кьапӏун охна эᴴдо голал атӏна зукъойо амма халкъилахъа гьийабачӏелъ гьоллōл муьгъаттāбуьвакьна бечейо вагьло гьидекьас хабар мēйолъи гьоллол бикъейо гьоглол йатӏна зукъойо иса нисойо нӣйади йаьжкьа охна ихтияр гаьгьийона диван богьцалана наиблихъа гьуги нилӏал вагьалълъол гьогло муьгъалӏ аьдамлана беченна мēйолӏо гьидес сукӏоба жувōл мацова гаьгьийас хелна богьна мēйа аьдамлāисахъа нисолло йāмуалим илол йикъеш дибола сикӏаъкьāгӯйо йаьжена каламна нитоназу битӏараб бахъцас мотӏолиъ говацӏона иш богьцас аьмална гаьъа дибо гьаькъкъаб жоцой малъзи йōс битӏараб аллагьлила гьид эᴴкьал ниса илохъа илол йикъал йатӏна гей къайсарлил гьаькъ нилӏал бахъцади йаги бахъаъасди гьоллос гьилла макро биджи бахъна иса нисос йегалаъче дил динар лъойсди гьолълъокьа кьодо суратна цāна гей къайсарлис гей лӏо нисойо гьолло вагьлāзогъда къайсарлис къайсарлил нилӏа аллагьлис аллагьлил нилӏа лӏо нисойо иса гьоллохъа вагьлāгьоллохъа йахъеэш гьидел йатӏийо йаьже исад халкъ гаьгьийаъ нисоллина гьолцола жавабли гьикмат богьна гьокӏа йоваъинна гьихбалъойо гьоллōл исадой мокъос гьоᴴсо саддукейлалӏо нисоцаса къиямасаб водиъ бувагъовāбаьгъбаъилцалакьа боьважаъцаса диниябла аьдамла гьолло исахъа нисолца йāмуалим мусала къанонликьа масала гьоᴴс пуланаб сукӏо ахъхъал къована бāхъечӏе угъона зогъда гьолцола истӏи гьоло ахъо йоᴴкъал нуцӏос угъова истӏил насло бахъалъгъа масала зукъона гей алӏна ис йоᴴкъова ахъхъал къова ахъечӏе угъона гей аьᴴйддāш ис гьолцос ахъо йоᴴкъона гей бацосола истӏи гьулина угъона гей къова бāхъечӏе вагьаллāлъанасна ис угъона гей бета гьоᴴссокун алӏнана ис къова бāхъечӏе бувагъона гей ахир гьоллос ахъона йугъона гей гьаьсил къиямасаб водиъ гьоло алӏон истӏис ахъо лъойс ахъод йахъца гьоллол жаваб богьна иса нисос дунияллила билӏоъ аьдамла бāхъна гей ахъхъа мовакъална ахъхъа мейакьална амма ахиратлиъ къиямасаб водиъ баьгъбаъинна муьгъатта ахъо бетӏергьалла бāхъаъас хел гаьччо абадияб малаиклислъийо оьмро бахъца ахиратлиъ аьдамлāш ахиратлила билӏоъ къацӏцāбувагъоваъас баьгъбаъиллāбāхъца аллагьли гьиндой ийабалӏейа гьинис къовалъийа къиямасаб водиъ бувагъовāбагъбаъилцалӏо мусана нисос йекӏецала тӏитӏас чахāчо калималиъ нисона гей мусахъа бетӏергьан ибрагьимисна исакъисна якъубисна аллагь гей лӏо аллагь бувагъовāс аллагь гаьъа чӏагояблāс аллагь гей гьолцол къацӏцӏāчӏагоябла гей гьолълъогъа муьгъаттāгьоᴴсо диниябла аьлимлāнисойо йāилос муалим ми йилӏа битӏун нисойо лӏо тӏокӏаб гьоᴴссукӏона гьоьшшона нисолал кӏези ахъеэш гьолцо кьāьна гьоллохъа нисолло суд аьдамлāмасигь давудила умматлис оьжо гейлӏо нисос давуди гьинила забурлиъ нисона геййāъ бетӏергьан аллагьли диела кьоддāла бетӏергьаллихъа нисона диела кӏетӏакьала рахълиъдāкъēэче до тушмалла дибола хаьбалāдой аьᴴйдāмицнāкьа бейачелцал вагьлāгьини давуди масигьлихъа гьинис кьоддāс бетӏергьанлӏо нисослаъ нигъад масигь давудила умматлис оьжо ахъца къацӏцӏо халкъ гьолцохъа энекзи бахъна гаьгьийаъ гьинила асгьаблāхъа иса нисойо вере йихало лъицӏона лъичӏена мекье гугьцаса халкъ къацӏобакāцо гьидел салам бовал баццаса кӏетӏа мицāъ къēбецал баццаса бес хулӏāцо аьйдабāкчаша вагьадло диниябла аьлимлāдойс атадāцӏуми бāхъна бече миже язихабла къороллāс боцӏи ризкъина гьолло муьхъча гьулāзу аьдамлāл йегāлъгъа йихалāдоьъāна йовагьца вагьли тели йōваъан гьоллол лъакъейāъас тамбигь михъос аллагьлила билӏоъ аьдамлāсадакъа эᴴдо гулцала гъамасбаъ бечедабла сукӏобāтели окко гулцас исал йегāйо гьулāзу гьолцол йегāйо капикбас багьа гаьгьийо къона баклис окко гъамасбаъ гулцас гьоᴴс мискинаб къоролайна вагьлиъис иса нисойо гьаькъкъаб жо гейлӏо нисос до мизохъа вагьалӏо мискинабли къоролай садакъалал бадлогъа тели окко гъамасбаъ тӏутӏийо судлӏо нисода бадло садакъалал нилӏийо гьинила маишат яшавлис тӏокӏ йахъийо окко язихлъилаъ гаьгьийа вагьалӏо къоролай мӯь муьгъаттāгьихлъойо окко садакъалал нилӏийо лъосолади нисос зукъона аллагьлис билӏо жавгьар якъутлид къачӏази йогьна гей гьулāзу садакъалал нилӏийа бечелъилахъа йилӏа йоцӏна гей лӏо вагьлиъис иса нисос мокъос кьодо мех вагьалӏоъ кьалкьа гулло кьало гьихлъечӏе къацӏцӏо илол йегацас жо къаьмлӏийодāйуьᴴхойо водбо асгьаблāгьолцохъа нисолло йāмуалим нитод вагьло мех мокъос вагьли кьодо йоᴴкъоцала водис аьламат ниса илохъа исана жаваб ницца вере миже къосси бовагьиллāкъа судлӏо нисода диела цāᴴйакьа мокъос гьоггōл до гейлӏо нисона ахирзаман гьицакналӏо нисона гьоллогъой муьгъалӏ миже мекьāкъа рагъ кьаллис тухълъо миже гьийабацӏāкъа судлӏо нисода гьули гьакъкъа аьᴴйддāйахъал нуцӏоцас жо гей амма вагьли жегун дунияллис ахир гаьъа бетана гьолцо нисос рагъ лъази богьна гьоᴴс халкъ балӏо халкъилакьа гьоᴴс пачалихъ балӏо пачалихъликьа кьодо богбацӏас вагьлōлъо са сала йилӏа маьче лахлӏос батӏи батӏияб мицāъ унтийа телибалъца нуко аᴴхъабāлъи кьодо йоᴴкъос гьаᴴсаъкьāйукъāгьицӏабакъовāаьламатла йоᴴвакъос вагьли къацӏцӏо йахъал аьᴴйдāмиже бовахна бейажеш гьулāзу азаб ницца дӣддāла миже бейазас хъарандийаъна тӏуватӏас парчагьлāдойна наиблāдойна аьᴴйдāбейачелас вагьгōлъо мизол рес бахъца дие асгьабла гейлӏо нисона нуьълъи йовал амма нӣйо жаваб нилӏна гьоллодой аьᴴйдāбецаллӏо нисона ургъеллиъ бейакāкъа судлӏо нисода до мизол сикӏо бил нилӏал гьоᴴссукӏона мизол данде бечена бахъаллъеъгъа йаги гьоᴴссидихъана гьоьᴴшшона нисона йахъеэлъгъа ийо абона исна исийана мизола аьгарлъилана гьалмагълъилана миже мийасос мизос гьоᴴсо бийакьанна бийакьеш дӣддāла миже къацӏцӏолал бāтӏаъас амма мизола къаьмкьаш кеᴴйана йекаъас мизола сабрула мизосзу ругьла тиса йāгъас йукъāаскарла йоᴴвакъона иерусалим балӏо бохийолъи йегāйа мехлаъ мизол йикъеш вагьло шагьар бугъоцас заман гьицакийолъи вагьлōлъо ягьудиялиъ гаьгьийо халкъ мāьдāкьа бовачала шагьарбаъ гаьгьийāгиса боьвачала шагьарбаъаш гиса гаьгьийа эᴴдо кьāь мекьāкъала судлӏо нисода вагьлōлъо мокъос тӏеклāкьа чахийо къацӏцӏо жо йахъцас къисаслис мех вай оᴴх гаьгьийāнна къова хагъолцалāнна йегāс къарилъи вагьлōлъо замаллиъ судлӏо нисода вагьалълъо халкъилакьа аллагьлис йилӏа симо бӣйахъа йукъāбалагьла йоᴴвакъолца балъаййад бийакьейāтели бāхъца сад асирлъилаъ бейажеш къацӏцӏола мажус халкъиладой мажусияллис заман болъоцал мажусиялли хаьбалāлӏ иерусалим боцлас бохъ бицосна цāᴴдāсна муъжизатла аьдамлāл йегабāс бета ракьликьа халкъ йукъāралъадбала соййāла хъуйлихъа гьийабачӏена йилӏа букъа ургъеллиъ бейакна бихзи бāхъца гьинкъилахъана ракьлиъкьāйоᴴвакъоцала балагьлāхъана аьдамла бичӏлиъис бовалъос судлӏо нисода гьаᴴсаъаса лахдабалъ бета гьаᴴса мусаъкьāкъуватликьана букъа къадро къиматликьана оᴴкъоцас эгāс аьдамлис оьжо вагьаллōл аьламатла йāхълӏо миже бецокьана бечена къаьма гьоъокьабакӏа судлӏо нисода мизол хъосарлъи гьицакна гей иса гьоллол вагьаддийо мисална бакъойо легъилала хоьххъа йаги бадло хоьхлāхъа гуцӏобахъ миже гьолло хоьхлāдиъи йаьгъеллъо мизол йикъеш мех эмедāкийолъи до гьолӏоъ нийасовāаьламатла йāхълӏо мизол йикъе аллагьлис парчагьлъи гьицакийолъи гьаькъкъаб жо гейлӏо нисос до мизохъа дуниялликьа вагьдо уммат гаьгьийаъзу йахъца къацӏцӏо вагьли жо гьаᴴс маьче йоъдана до нисойо йаьже йахъечӏе гьихлъаъас вере хувабана маишатлис тӏалаб агъаз богьна йакӏо боцдолъал йеᴴйāкъа судлӏо нисода гелокьас гьули водо кьодо йоᴴкъос бисāйовахцас къӣцой вагьли водо кьодо йоᴴкъос дуниялликьа гаьгьийа къацӏцӏо махлукъатликьа вагьалълъобза буьчабāхечӏе гьадурса бече гьолълъо балагьлиъис миже хъосар бахъалъгъа гьулāзу аьдамлила оьждидой аьᴴйдāбецалъгъа аллагьлил гьари доьъāйовагьа йалӏокъей аллагьлила билӏоъ иса ваъза насигьатла йовагьāгьийо нишелаъ гьули зайтун мāькьа эᴴкьāгьийо воддиъ хискьа къацӏцӏо халкъ мокъāгьийо аллагьлила билӏоъ гьолцохъа энекзи бāхъал гьинкьа пасхалӏо нисона цāᴴ гулло йӣэшла йоьᴴтобāш баьбāйовагьцас ид водо гьицакца зукъойо букъāкашишлāна диниябла аьлимлāна вагьалло водлāъна аьмал бōс зукъойо иса икьал санаъат михъолал амма гьоллōл халкъилахъа гьийабачӏена зувакъойо ацӏон къониъ эᴴдос искариот тӏокӏцāᴴ гаьгьийо ягьуда асгьаблила йакӏиъ илбис эᴴдокийо букъāкашишлāдойна аллагьлис билӏо цӏуми йōва рагъухъаллидойна эᴴкьена гьолцо асгьабли иса нигъа гьоллохъа нилӏалсо къотӏи бōйо гьоллōл йилӏа рази бахъийо гьолцол окко нилӏал къотӏина бōйо гьини вагьли жо тӏубази йōслӏо нисона гьолцона йаьже нилӏийо аьдамла гаьччо къулаяб маьче мизца зукъойо гьолцо гьоглохъа иса нилӏал йӣэшла йоьᴴтобāш баьбāйовагьцасна къурбаллил лӏиле мухоцасна пасхалис водо кьодо йоᴴкъойо иса петерлихъана иоаннхъана нисойо мекьена ид водис кен гьаьдур йовалӏо нāд дул гьули йовал йатӏна гей лӏо нисолло гьолло иса нисойо шагьарбаъ эᴴдобакāцо мизол иᴴхъос лъӣс билӏейна боцӏинна эᴴкьецас гьоᴴс сукӏо гьули эᴴкьейа билӏоъ мижена мекье бета миже билӏола бетӏергьаллихъа вагьдāниса муалимли дӯхъа нисолло нāд гей ид водиъ жуна гьинис асгьаблана нише бесал къачӏази йōйо билӏо гьолцо сукӏо мизол йегалас кьодола билӏоъ бекӏейа говатойо гьоᴴс йукъо отахи вагьлиъ йова миже гьаьдурлъи гьулиъ мокъолъ гьоллол иса нисогъа къацӏцӏо жо йиᴴхъōйо ид водис кенна йогьна гьоллōл гувабацӏона бечейо марчӏокӏолъ бесалцо мех мокъолъ исана чапарлана бесал къēбечейо иса гьоллохъа нисойо дие букъо гъира гей азаб акъубалиъ кези ахъал аьᴴйдāмизогъой къацӏо вагьалӏо ид водиъ эсал судлӏо нисода тӏокӏаб мизогъой ид водиъ къацӏо эсал дие рес бахъаъас аллагьлила парчагьлиъ кӏетӏо ид водис бесийолъи йахъцал бета иса гъинолис боцӏийо дончана бокчина рец бакълис доьъана богьна нисойо гьаᴴъа бокчина къацӏцӏола хулӏа до мизохъа нисос аллагьлис парчагьлъи йоᴴкъоцал до желагъа муьгъаттāтӏокӏаб кӏодас бōйо жа хулӏаъас баьбана бокчина рец бакълис доьъана богьна гьолцо бувакӏинна гьоллол нилӏийо вагьло гей мизол къурбанлъилаъ бечецас дие магъо дона акӏкьа оᴴкъонна мижена вагьдāйова бета бесна муьгъатта гъинолис боцӏийо дончана бокчина иса нисос вагьдо гей мизоддāла гиса мегьцас гьеᴴ ицӏцӏо къотӏилас гьеᴴ гьуна гувабацӏона бече до жейса тушмаллāхъа ниццас кō гей диела кōгъой сид истӏолийакьа вагьлāаьдамлис оьжо эᴴкьал нуцӏос аллагьли аьᴴйдāжу йегалло гьиногьид амма гьолцол хилип бахъийāл балагь мокъос гьоллōл муьхобалъийо сидхъа гьоᴴсо нисолал сукӏоле гьиᴴдеъ эᴴдо вагьли жо йовал йакӏиъ хиял гаьгьийо сукӏо гейлӏо нисона асгьаблāс бахъна гей даьъба сукӏод гьиᴴдеъ эᴴдо бишшун укъо ахъал нуцӏослӏо нисона иса гьоллохъа нисойо парчагьлāханлъи йōс халкъилакьа ханлъи гаьгьийāна бикӏзи бōс тӏалаб агъаз богьцаса аьдамлалъилаъ амма миже гьулāбахъал нуцӏаъас мизос бишшун укъо эче бишшун итӏиноцой ханлъилаъ жу бикӏзи ōйо лагъцой ахъ сукӏод гей укъо раьгьатликьа эсцас сукӏод йаги бесцалāл хъуллухъ богьцас сукӏод гьай гьай эсцас сукӏо гаьъад гьуна до мизол гьолӏоъ хъуллухълил эчена гей дил йегабāбалагь азаблāъ миже дӣгъой къацӏо бāхъийо диела або дил ирслиъ нилӏийо парчагьлъи до мизонна ирслиъ йечаннēш диела парчагьлиъ дӣгъой истӏолийагъа миже бесцасна хулӏоцасна бāхъца гьулāзу тахлāкьана къēбечеш израиллила наслолас ацӏона къона тухумлāл гьоькмова йуьвачӏал симон симон энекзи ахъ илбисли гьарзи йōйо хъибо бох нахоъос иᴴззаъ исийаъийаъцой миже исибаъалӏо нисона амма до дул доьъа гьари бōйо дибо божи иман мукъсан бахъечӏе гьихлъалъгъа кьāь бета дидой оᴴкъолъ динлила иснāсна йакӏода йилӏабакъола йāбетӏерчӏахъаяв лӏо нисос петерли исахъа до гьаьдураб гей дӯгъой къацӏо тӏусагъийаъ эᴴкьанна угъал нуцӏода угъанна нисос дӯхъа петер лӏо нисойо иса хисалдайлил мамали уьᴴъудалъол лъахна инкар бовас дӣкьас до икъаъаслӏо нисона эцас йа окко месед гаьчӏел йа моьшокӏи къацӏиццо йоькчечӏе йа гьалалъцова гийахечӏе до дие чапарлацой мегьна муьгъаттāмизол нӣйона къарилъи йахъийоди лӏо нисолло гьоллохъа иса йахъеэш лӏо нисона жаваб нилӏийо гьолло иса гьоллохъа нисойо амма же окко гаьгьийāгьулина къацӏо йеза гьиногьидил санаъатлъилал моьшокӏи къацӏиццона йоькча балъаййа гаьчча кьодо лъичӏейо чухъа гужгатна йиᴴсона балъаййа йовахал санаъат бова до мизохъа нисос гьули такъсирчилъилаъ бикӏзи овас лӏо дӣкьас тӏекликьа чахийо жо тӏубази йахъалълъегьна гей дӣкьас чахийо жо же йахъца асгьаблāнисолца йāбетӏерчӏахъаяв вагьалӏоъ къона балъай гей оьлилла лӏо нисойо иса бета гьулиъис гисакна воддиъ эᴴкьецала зайтун мāькьа эᴴкьейо гьолцогъой муьгъалӏ асгьаблана мекьейо мāькьа мокъолъ иса гьоллохъа нисойо мизос гьаьл бикъелцалаъ сабру ягь бахъалъгъа доьъāйовагьа йикьейо кьало йоᴴкъова манзиллиъ гьоллодойс атāна эᴴкьена суждалкьана эчена иса доьъа бовал уьᴴхолъийо гьолцо нисос зукъойо йāдие або дибо амро зогъда хеллис гьино дӣдойс атāкӏа амма дил йатӏгъа гаьъа дул йатӏгъа йахъала гьаᴴсаъкьāоᴴкъона малаикли гьолцос йакӏо йилӏакъолло вагьлиъис йакӏиъ гаьгьийа букъа гьаьлчейликьа гьули кьодона тели аллагьлихъа гьардизи ахъал уьᴴхолъийо гьолцоъкьāгугьцас гьад гьеᴴйас кӏаькӏачой мицакьа тӏаьлӏеш зукъойо доьъана лъикъона гьинила чапарладой кьāь оᴴкьолъ исал гьоллōл пашманлъилахъа буьчабāхена мийахъос суд миже буьчабāхена лӏо нисолца иса баьгъбаъ мизос гьаьлла йийакъелцалаъ сабруна ягьна бугъечӏе гьихлъалъгъа гьари доьъāйовагьа вагьлāгьоллохъа икълашешлаъ тели халкъ кьодо мокъойо халкъилагъа аьᴴйдāзукъойо исас ацӏон къониъис ягьудалӏо нисоцас гьоᴴсцойс асгьаб гьуги баъдāл исадой гьиᴴцакийо иса ягьудахъа нисойо баълӏонад ми аьдамлис оьжо тушмаллāл икъал ōс лӏо гьулиъ йахъцас жо йегалъ сōᴴ гаьгьийа асгьаблāисахъа нисос йāбетӏерчӏахъаяв балъаййа йāгъалди асгьаблāъ эᴴдо гаьгьийа сидцойсола балъай йакьенна сид укъа кашишлила лагълис кӏетӏакьас аьᴴгъа йуьчӏийо оьлилла беченувацӏ лӏо нисойо гьоллохъа кьодо кōна йеᴴхенна иса лагълис аьᴴгъа сагъ йōйо гьингъой муьгъалӏ мокъовāбукъāкашишлāхъана аллагьлис билӏо цӏуми йогьна бечейāрагъухъаллāхъана гьаькимлāхъана иса нисойо балъаййана хечлана йāкъона къачагъ охал гӯваъцой мокъона гей миже до охал воддиъ до мизогъой къацӏо аллагьлила билӏоъ ахъца зукъōваъ гьугиъ миже дил кō йеᴴхелеэш амма же мизос саъат мокъона гей нишела ханлъилас мех мокъона гей охна эжейо гьолло иса укъа кашишлила билӏоъ гьоллогъой муьгъалӏ гьаьтеэчена эᴴкьеш зукъойо петерна гьогцо кашишлила билӏола бежиъ йалӏода цӏона йекӏенна гьоггōл сōᴴ къēбечейо гьоллоъ алӏо цӏōдой петерна къēэчейо сид гъарабашли цӏōдой шеблаъ петер эгалъ ахо гьогцохъана гийачӏена нисос вагьли сукӏона гьокцогъой къацӏо зукъойо амма петерли инкар бōйо йе аьдам дил гьули икъаъас гьолълъогъа муьгъаттāтели мех мекьечӏе бацо сукӏона нисос мина гьоглос сукӏо гей лӏо нисона петерли жаваб нилӏийо гаьъа гьалмагъ саъатлъийо заман мекьелъ бацосола сукӏона йилӏа йакӏона йоᴴкъонна нисос битӏараб гей вагьди сукӏо гьокцогъой къацӏо зукъойо гьулина галилеялиъис ахъца амма петерли нисос энекзи ахъ ми сийод йекӏца гьалмагъ гьолцо вагьли нисослаъ мамали уьᴴъудāл муьхолъийо кьоддāс иса кӏаьйна уьᴴхона петерлихъа говацӏойо петерлил йакӏкьа йоᴴкъойо кьоддāла иса гьинхъа нисовāйаьжбо хиссалдайлил мамали уьᴴъудалъол ми лъахна дӣкьас инкар бōслӏо гьулиъисна гисакна петер йилӏа ийāйо иса охийа аьдамлāгьули нуькучӏна огьна āькьелло гьаьйдана йиᴴйацона гьолло нисолца зукъойо авараг зогъда лъод дул бакьелло йикъелалӏо нисона бадина лади инжитаб жо йекӏийо гьолло исахъа хискьаклъо ягьудиялис гьаькимлана букъāкашишлана динияб аьлимлана гьулиъ къацӏобакийо бета иса эжейо бишшун кьоддāс диван богьцала мицаъ гьогло нисолло ми масигьди гей ниса илохъа нагагь до нисода миже боьважаъаш до мизол суал нилӏда гьолълъонна миже жаваб гьинил нилӏаъас амма желагъа муьгъаттāаьдамлис оьжо къудратаб аллагьлила кӏетӏакьала рахълиъдāкъēэчена ахъца къацӏцӏола нисолло вагьлāзогъда ми аллагьлис оьжод гей миже нисос до гей лӏо нисона жаваб нилӏийо иса гьолло нисойо бадина нӣйо нуьълъид йатӏна илол гьолцола сикӏаъкьāгиса гӯйо илол тухъал йатӏийо жо гьоллōл къацӏцӏāбаьгъбаъна исана эжена пилатдой мекьейо гьулиъ гьодло аьйиб чӏези бōйо исакьа илос халкъ къосси богьцас къайсарлил гьаькъ нилӏал мейаъцас гьулāзу жу масигь пача гейлӏо нисоцас иᴴхъойо илол гьули пилати исахъа нисолло мид гей жугьутӏаллис пача иса жаваб бōйо ми вагьлāнисос бета пилати букъāхалкъилахъана нисойо вагьацо сукӏокьа гулал аьйиб дил михъеэш амма гьолло кьодос болъечӏе гьолцокьас тели арзāйагъос зувакъойо галилеялиъкьāуьᴴхолъна гьолӏоъ оᴴкъоцал къацӏцӏо ягьудиялис халкъ гьолцо жо малъзи йогьна мекъса бадагъударлил мēш лӏо нисона галилеялис цāᴴ йагъолъ пилати нисолло гьули галилеялиъисди гей гьеродила вилаятлис сукӏо гейлӏо гьолло нисолъ вагьалло водлāъ иерусалимлиъ оᴴкъона зукъова гьероддой э̄ᴴйо пилати иса иса эгāйоназу гьерод йилӏа рази ахъийо гьехзу гьолцол иса эгāл атӏна зукъойо судлӏо нисода гьолцос тели хабарла тувахъна зувакъойо гьулāзу гьоᴴсдана караматлъи гьинил йегāллакьа гьеродис кулна зукъойо гьероди тели суалла нийалӏийо исал амма гьолцо гьоᴴсна жаваб нилӏеэш гьулиъ гаьгьийāбукъāкашишлāна кьодос болъечӏе батӏи батӏиябла аьйибла гьолцокьа гувалца зувакъойо гьеродина гьолцола рагъухъаллāна иса нуькучӏна гьаькъирна огьна чӏугьараб кьодо лъицӏона лъичӏенна кьāь пилатдой э̄ᴴйо гьехбехъхъазу сидил гьоᴴсо бāтӏаъцаса гьеродна пилатна вагьлōлъо водиъкьāгьалмагъла бāхъийо гьаᴴже пилати букъāкашишлана гьаькимлана аьдамлана ийабалӏена гьоллохъа нисос халкъ къосси бовагьцалӏо нисона вагьди сукӏо миже дидой акъоллийо гьуна мизодой аьᴴйдāкьāгьисаб суал бокӏлъо миже нисоцас гьоᴴсна аьйибна михъеэш гьеродина аьйиб михъечӏе илодой кьāь оᴴкъолло гьуна икьал оьлло жо гьолцо йогьна гаьъа вагьалълъобза лӏуручӏбадна зукӏна гьули до эцакӏца лӏилӏгъа пасхалис гьуьрмат богьна гьоᴴс сукӏо тӏусагъийаъас гиса э̄ᴴс зукъона пилати амма къацӏцӏо халкъ гьоᴴс сикӏо йогьна илӏелабас зукъойо иса икьал эᴴйа барабба илохъа нилӏа лӏо нисона барабба зукъона гей шагьарбаш халкъна бадагъударлил баьгъбаъинна аьдамна икьена хъарандийаъ тӏотӏийо сукӏо иса эᴴйал атӏна бетана халкъилахъа икълашейо пилат амма аьдамла илӏелабāйо хъанчлилъ охолал эᴴйа гьули хъанчлилъ охолал гьули лъахнасна пилати нисойо гьоллохъа гьолцо йōйо кешлъи сийод гей дил михъеэш гьули икьал оьлло аьйиб лӏуручӏбадна аькьенна эᴴйал амма гьолло котакаб букъо аьгьи гьур баьгъиъилло иса хъанчлилъ охолал нуцӏослӏо нисона гьоллос илӏелабāлъи йижейо йукъа аьгьи гьурлихъа пилатис гьокӏна тухъаъас зукъойо ахирна пилати гьоькмо бōйо гьоглос гьари тӏубази бовал аьдамлāла гьарилакьа пилати халкъна баьгъбаъинна аьдамна икьена эᴴдо тӏотӏийо сукӏо гиса э̄ᴴйо исана гьоглола каъ нилӏийо вагьлиъис иса икьал эжеллислаъ мицалъцо гогьцас киринейлиъис гьоᴴс симонлӏо нисоцас сукӏо данде кези ахъийо гьолцо сукӏод иса охолцас хъанч гьолцогъой муьгъалӏ бежеллийо тели халкъ зукъойо исагъой муьгъалӏ мекьецас вагьлāзу тели ийōнна бийабана чӏачӏадабана мекьеш зукъойо ийолāхъана гоцӏохъна иса нисойо йāиерусалимлис ийōл миже дӣгъа бийабāкъа миже бийабāмизогъана мизола къовагъана къова бāхъаъцасна нене нилӏна хāгъолеэшна ийōл гьардарабла гаьъад лӏо миже нисоцас водбо кьодо йоᴴвакъас кьодо йейакна иле лӏийо мийахъолалӏо нисона мāьдāхъа гьардизи бахъас миже вагьалълъо мехлаъ йувагъона бизовāна лӏийо мийахъолалӏо нисас ничдийа хоьхил вагьаддийо жо йōслаъ хъохъова хоьхил сийоле йовал гьолцогъой къацӏо бийакьал бейажеллис зукъойо къона къачагъна кӏоцолӏо нисова мицадой мокъолъ иса хъанчлилъ охолло гьоᴴсцойс къачагъ исадой кӏетӏакьала рахълиъда бадисо оᴴкьакьала рахълиъдāбовахолло иса нисойо йāдие або гьоллокьа кьодос тилӏки ми гьиде йогьцас жо гьоллол йикъечӏе гей цӏулана йагъона рагъухъаллāисас лъицӏо гьидеъ эᴴдо йитӏцас зукъойо тели халкъ зукъойо гувабацӏона бечена гьули гьаькъирна огьна гьаькимлāнисос зукъойо баддōл хъосар бōйо аллагьли кьодос гьакӏна э̄ᴴйо масигь зогъда жузу хъосар ахъала рагъухъаллāна гьаькъир ōс зукъойо гьули гьолцол чачало гъинона гуцӏонна нисос зукъойо ми жугьутӏаллис пача зогъда мизу ми хъосар ова лӏо нисона вагьди жугьутӏаллис пача лӏо нисона грек рум жугьутӏ мицагъад чахийо кьокькьо зукъойо гьолцола къаьмкьа кьодо гьеммалъ йохонна хъанчлилъ охолло гьоᴴсцойс къачагъ иса инжит гьаькъирна огьна гьолцохъа илӏелāйо ми масигьйāъ гей гьаᴴ мина илена хъосар бовагьа бацосола къачагъли гьокӏ йоъиллийо ми аллагьлихъадана гьицӏаъасди дунна вагьаллозу къадар беганна гей илол иле йōвакьа тамбигь богьцас гей амма гьолцо гьоьшшона кешлъи йогьна гаьъа бета гьолцо нисойо йāиса ми пачалъилаъ оᴴкъолъ дона акӏкьа оᴴкъола гьаькъкъаб гейлӏо нисос до дӯхъа жейсазу ми дӣгъой аржамлиъ къацӏо ахъца лӏо нисона гьолцол иса жаваб нилӏийо лӏобакьас анта зукъойо вагьалълъо замаллиъ къацӏцӏо дуниял колӏлӏина саъат лъана тӏубази бахъцал вагьлāдуниял бечейо бохъна бохийо хирияб билӏоъос пардав кьоддāкьа лӏийокцал йāьхейо вагьлиъис иса гьоᴴс йукъо гьокӏна йагъона илӏейо йāдие або дибола кōъ ницца до дие ругь вагьлāнисона муьгъатта гьолцола магъоъос ругь болъойо вагьли йегāйо рагъухъаллāла нусилбетӏерли аллагьлил рецна богьна нисос зукъанна гьули ритӏухъаб сукӏо зукъона гей вагьалълъо къацӏолахъа гувабацӏал мокъова аьлам гьулиъ йахъийо жо йегалъ гъейодана зувакӏна гьулиъис кьāь билӏовāгъа мекьейо иса икъецас аьдамлана галилеялиъис гьолцогъой гӯва ийōнна атадāкьа гувабацӏона гьулиъ бечейо гьулиъ оᴴкъойо ягьудиялиъ ариматейа шагьарбаъаш усуплӏо нисоцас кьоддāла диваллис гьоᴴс кӏетӏо ритӏухъаб сукӏо гьолцос кул зукъойо аллагьлис парчагьлъи йоᴴкъаллакьа иса икьал бōва гьоькмолакьана гьогло бōва дивалликьана гьули разияб зукъеэш пилатдойна эᴴкьена усупи гьарзи йōйо исас жаназа шунаъ михъолал нилӏалӏо нисона изно михъолъ исас жаназа хъанчлилъцона багъона кьодо мусрона кӏаьйлӏонна гулца шедиъ йоьᴴтӏона йōва жегун гьоᴴссукӏона ихъолеэшла шунаъ вагьли водо зукъойо мужмар водо бета шамат водис нишеш мех кьодо мокъойо галилеялиъис исагъой гӯва ийōнна мекьейо усупгъой къацӏо шунакьа гьоллол исас шунана гьолцос шунаъ гулцас жаназана бегāйо кьāь билӏогъа мокъолъ исала жаназалил йеᴴхелал нийāмаьгь гаьгьийо йеᴴлъ гьаьдур йōйо мусала къанонликьа шамат водиъ гьоллōл сийона йойчӏе билӏогъа бечейо анкьилала аьᴴйдāла водиъ хискьа къайкьа гьиде гьаьдур йōйо кӏетӏо маьгь гаьгьийо йеᴴлъна йежена ийōл мекьейо шунакьа амма гьоллол шунакьа аьᴴйдāйецокьа гулло кьало атāкӏна йиᴴхъос эᴴдобаклъо кьоддāла исас жаназа шунаъ михъаъас гьолълъокьа гьикмат бахъна сийона йовал йикъечӏе гьихбалъоваъ гьоллодой аьᴴйдāэчеш кӏетӏо бабало лъицӏо лъичӏейāкъона сукӏо гьийабачӏейахъа ийōл лӏийодāмуьвакъона бечена бегабалъ гьогло къонина гьоллохъа нисойо суд миже бувагъовāъ эᴴдо чӏагояб сукӏо иᴴзца гьули гьолӏоъ гаьъа гьули угъоваъас кьāь чӏаго ахъна йакӏкьа йоᴴкъола галилеялиъ гаьгьийа мехлаъ гьокцо мизохъа нисойо жо аьдамлис оьжо гьакъкъа мунагьлāд бовацӏийа аьдамлāхъа ницца бета гьолло гьули хъанчлилъ охонна икьеш амма угъона лъанасла водиъ гьули кьāь чӏаго ахъца лӏо гьолло ийолāл иса нисойо жо йакӏкьа йоᴴкъойо шунакьаш мокъолъ ийолāвагьло хабар мēйо исала ацӏон сид гьицала чапарлихъана гьулāзу бадло асгьаблāхъана гьоллōл ийōл зувакъойо мариян магдаленана иоаннана якъубис ийо мариянна баддōнна ийолāчапарлāхъа вагьлозу хабар мēйо асгьаблāл гицӏийо вагьгāзу хабар гейлӏона ийолāла хабалликьа гьоллōл боьважеэш амма вагьаллиъисзу петер аьгъиъна чӏалликьа эᴴкьейо шунакьа эᴴдона эᴴкьена говацӏолъ мусровāъ бади сийона жо йиᴴхъеэш гьулиъ гьикматна ахъна гьули кьāь билӏогъа эᴴкьейо вагьалълъозу водиъ исас къона асгьаб иерусалимлиъис ацӏона гьоᴴс киламетралаъ цӏиходāгаьгьийа эммауслӏо нисоцала аьлӏаъ эᴴкьеш зукъойо къацӏцӏо йахъийа жойлала хабарликьа зукъойо гьоллōл йахъийо йеᴴкьейо жо йакӏкьа йоᴴкъонна бикълабашена мекьешлаъ жу иса гьоллодойна гьицакна къацӏо эᴴкьеш зукъойо амма аллагьли иса гьоллол икъал ойэш гьоллола гьаьйдāьгъа аьᴴйдāпардав гунна зукъойо иса гьоллохъа нисолло лъинисди миже бикълабашеш гьиногьид мекьешлаъ пашманлъилаъ мекьецас гьоллōл беченувацӏийо сидцойла клеопа цāᴴ гаьгьийасола исахъа нисойо вагьалӏо водлāъ иерусалимлиъ мокъовāъ эᴴдо йахъийо жо йикъаъцас гьоᴴс мийāъ зогъассаъ лъинис лӏо нисолло иса назаретлила исас лӏо нисона жаваб нилӏийо гьолло гьули зукъойо аллагьлидойна къацӏцӏо халкъиладойна аьᴴйдāгьини богьцала гьаьлтӏиласна йаьжисна гьаьлкӏолъи гаьгьийо авараг амма букъāгьаькимлāна гьули икьал гьоькмо бойиллийо гьули хъанчлилъ охолло вай илол гицӏна зукъойо вагьаллисо израиллис халкъ хъосар бовал оᴴкъойо сукӏо гейлӏона гьуна жейса лъанас водо гей вагьли жо йахънас амма гьоᴴсо илла ийолāмēйа хабарли иле гьикмат бōйо жейса хискьа къайкьа мекьена зукъойо гьоллōл исала шунакьа гьогцос жаназана михъечӏе гьуги чӏаго гейлӏо нисоцас малаикла бегабāйолӏо нисона ийōл кьāь мокъойо илоъ эᴴдос саддōл шунакьа мекьелъ ийолāнисогъа шунаъ жу иса иᴴхъеэш вагьлиъис иса гьоллохъа нисойо авараглāаьᴴйдāжу нисоцала жойлакьа боьважал баькъкъāъ йакӏис аьгьмакъабла аьдамла гей миже масигьли азаб акъуба гьекези бовал нуцӏаъасди вагьлāйаъ гьули гьинила букъа рецлиъ оᴴкъал нуцӏос зукъойо мусакьалакьāуьхолъна къацӏцӏāавараглана бакӏкьа мокъонна гьинис тӏеклāкьа чахийо шинаб жо биджи йōйо иса гьоллол гьаᴴже гьоллōл гьоглӏо аьлӏадой мокъаллъейо иса эченоцӏечӏе эᴴкьецас хел бōйо бохъна боъца нишеш мехна мокъос илогъой къацӏо вагьалӏо аьлӏаъ нише эчелӏо нисона гьарзи йōйо гьолцохъа рази ахъна исана гьоллогъой нише эцал билӏоъ эᴴдокийо бесал муьхобалълъо иса рец бакълис доьъана богьна букӏинна баьба нилӏийо гьоллохъа вагьлиъис аьᴴйдāш пардавна йолъона гьоллос гьаьйда йеᴴйагьейо иса гаьгьийолъи икъейо амма иса гьоллол эгāъцас ахъийо бета гьолло сидхъа гьоᴴсо нисойо гьиногьид гьидехъа икълашена тӏеклāкьа гаьгьийо хабар биджи бōслаъ цӏоъцой зукъеэшди илос йакӏода вагьаллиъисзу гьоллōл баьгъбаъна иерусалимлиъ кьāь мекьейо шагьарбаъ эᴴдобаклъо гьоллол мийахъойо ацӏона гьоᴴс чапарна гьулāзу баддōл аьдамлана асгьаблана гьодло гьоллохъа нисойо унгосалда кьоддāс иса чӏаго ахъна гей шунаъас аьгъиъийо гьули симонил эгана гьодлона мēйо гьидегъой къацӏо иса гьид зукъовас бесцалаъ баьба букӏиллъо гьидел гьули иса гаьгьийолъи икъейас хабар вагьлāгьоллōл бикълабашешлаъ салам алайкумлӏо нисона иса гьоллокьа кьодо оᴴкъойо гьийабачӏена гьаьл хуьжона гьихбалъовāгьодлол гицӏийо вагьло бувагъовāс ругь зогъцалӏо гьидедой мокъона иса гьоллохъа нисойо суд миже гьийабачӏена суд мизола йакӏиъ шаклъи гей гуцӏобахъ дӣхъа гьуна дие кōда гьуна дие хаьба до мизодой аьᴴйдāэцокьа эчена гей кō йеᴴхенна хал бова мижезу бувагъовāла ругьлис лӏоьᴴвāна лӏоьᴴвāкьа хона йахъцади диела магъокьа вагьли гей вагьлāна нисона иса гьинис кōдана хаьбāна гьоллол йегабалло йилӏа разина гьайран гьикматна бахъийахъа боьважечӏецойна бегабалъ иса бесал кен гаьъадлӏо нисолло гьолло исахъа нилӏийо зизāбисалис роъил гьоллодой аьᴴйдāкьа бокчина муьхъийо гьинил нилӏийо биса бета иса гьоллохъа нисойо гьуна до гьоггōлъо нисова йаьжлāш маъна мусалана бадло авараглāла тӏеклāкьана забурлāкьана дӣкьас чахийо шинаб жо йахъал нуцӏослӏо нисона гьолцо гьоллос гьаьйда йеᴴйагьелло тӏекликьа чахийо жо гьоллол биджи йахъалъгъа бетана гьолцо нисойо гьоллохъа тӏекликьа чахна гей масигь азаб акъуба нилӏна угъос угъона лъанасла водиъ шунаъаш аьгъиъца иерусалимлиъкьāмуьхобалъна къацӏцӏола халкъилахъа мунагьла чурзи йовагьцала аллагьлилъдāмуьвахолӏо гьолцола цāᴴйакьа гьулина нисослӏо мизол вагьли къацӏцӏо гьаькъкъаб гаьгьийолъи йегāйо миже нуьъла гей диела або кьодо йохийо жо гьаколъечӏе до мизодой йēᴴш вагьли гьаьлкӏолъи кьоддāс мизодой йоᴴкъоцал иерусалим шагьарбаъ бече иса гьоллōл иерусалимлиъис бетанийалиъикцал бейажейо кōдана гувацӏонна баркат гулалӏо нисойо иса гьоллол доьъана богьна гьули гьаьтеэчена гьаᴴсаъ эᴴкьена оъийо гьоллōл сикӏо лӏийодāбейакийо бета йукъа разилъилакьа иерусалимлиъ мекьейо гьолълъогъа муьгъаттāгьоллōл аллагьлила билӏоъ бечейо аллагьлил воддиъ тасбигьна йогьна амин анкьилала аьᴴйдāла водиъ хискьа къайкьа гьиде гьаьдур йōйо кӏетӏо маьгь гаьгьийо йеᴴлъна йежена ийōл мекьейо шунакьа амма гьоллол шунакьа аьᴴйдāйецокьа гулло кьало атāкӏна йиᴴхъос эᴴдобаклъо кьоддāла исас жаназа шунаъ михъаъас гьолълъокьа гьикмат бахъна сийона йовал йикъечӏе гьихбалъоваъ гьоллодой аьᴴйдāэчеш кӏетӏо бабало лъицӏо лъичӏейāкъона сукӏо гьийабачӏейахъа ийōл лӏийодāмуьвакъона бечена бегабалъ гьогло къонина гьоллохъа нисойо суд миже бувагъовāъ эᴴдо чӏагояб сукӏо иᴴзца гьули гьолӏоъ гаьъа гьули угъоваъас кьāь чӏаго ахъна йакӏкьа йоᴴкъола галилеялиъ гаьгьийа мехлаъ гьокцо мизохъа нисойо жо аьдамлис оьжо гьакъкъа мунагьлāд бовацӏийа аьдамлāхъа ницца бета гьолло гьули хъанчлилъ охонна икьеш амма угъона лъанасла водиъ гьули кьāь чӏаго ахъца лӏо гьолло ийолāл иса нисойо жо йакӏкьа йоᴴкъойо шунакьаш мокъолъ ийолāвагьло хабар мēйо исала ацӏон сид гьицала чапарлихъана гьулāзу бадло асгьаблāхъана гьоллōл ийōл зувакъойо мариян магдаленана иоаннана якъубис ийо мариянна баддōнна ийолāчапарлāхъа вагьлозу хабар мēйо асгьаблāл гицӏийо вагьгāзу хабар гейлӏона ийолāла хабалликьа гьоллōл боьважеэш амма вагьаллиъисзу петер аьгъиъна чӏалликьа эᴴкьейо шунакьа эᴴдона эᴴкьена говацӏолъ мусровāъ бади сийона жо йиᴴхъеэш гьулиъ гьикматна ахъна гьули кьāь билӏогъа эᴴкьейо вагьалълъозу водиъ исас къона асгьаб иерусалимлиъис ацӏона гьоᴴс киламетралаъ цӏиходāгаьгьийа эммауслӏо нисоцала аьлӏаъ эᴴкьеш зукъойо къацӏцӏо йахъийа жойлала хабарликьа зукъойо гьоллōл йахъийо йеᴴкьейо жо йакӏкьа йоᴴкъонна бикълабашена мекьешлаъ жу иса гьоллодойна гьицакна къацӏо эᴴкьеш зукъойо амма аллагьли иса гьоллол икъал ойэш гьоллола гьаьйдāьгъа аьᴴйдāпардав гунна зукъойо иса гьоллохъа нисолло лъинисди миже бикълабашеш гьиногьид мекьешлаъ пашманлъилаъ мекьецас гьоллōл беченувацӏийо сидцойла клеопа цāᴴ гаьгьийасола исахъа нисойо вагьалӏо водлāъ иерусалимлиъ мокъовāъ эᴴдо йахъийо жо йикъаъцас гьоᴴс мийāъ зогъассаъ лъинис лӏо нисолло иса назаретлила исас лӏо нисона жаваб нилӏийо гьолло гьули зукъойо аллагьлидойна къацӏцӏо халкъиладойна аьᴴйдāгьини богьцала гьаьлтӏиласна йаьжисна гьаьлкӏолъи гаьгьийо авараг амма букъāгьаькимлāна гьули икьал гьоькмо бойиллийо гьули хъанчлилъ охолло вай илол гицӏна зукъойо вагьаллисо израиллис халкъ хъосар бовал оᴴкъойо сукӏо гейлӏона гьуна жейса лъанас водо гей вагьли жо йахънас амма гьоᴴсо илла ийолāмēйа хабарли иле гьикмат бōйо жейса хискьа къайкьа мекьена зукъойо гьоллōл исала шунакьа гьогцос жаназана михъечӏе гьуги чӏаго гейлӏо нисоцас малаикла бегабāйолӏо нисона ийōл кьāь мокъойо илоъ эᴴдос саддōл шунакьа мекьелъ ийолāнисогъа шунаъ жу иса иᴴхъеэш вагьлиъис иса гьоллохъа нисойо авараглāаьᴴйдāжу нисоцала жойлакьа боьважал баькъкъāъ йакӏис аьгьмакъабла аьдамла гей миже масигьли азаб акъуба гьекези бовал нуцӏаъасди вагьлāйаъ гьули гьинила букъа рецлиъ оᴴкъал нуцӏос зукъойо мусакьалакьāуьхолъна къацӏцӏāавараглана бакӏкьа мокъонна гьинис тӏеклāкьа чахийо шинаб жо биджи йōйо иса гьоллол гьаᴴже гьоллōл гьоглӏо аьлӏадой мокъаллъейо иса эченоцӏечӏе эᴴкьецас хел бōйо бохъна боъца нишеш мехна мокъос илогъой къацӏо вагьалӏо аьлӏаъ нише эчелӏо нисона гьарзи йōйо гьолцохъа рази ахъна исана гьоллогъой нише эцал билӏоъ эᴴдокийо бесал муьхобалълъо иса рец бакълис доьъана богьна букӏинна баьба нилӏийо гьоллохъа вагьлиъис аьᴴйдāш пардавна йолъона гьоллос гьаьйда йеᴴйагьейо иса гаьгьийолъи икъейо амма иса гьоллол эгāъцас ахъийо бета гьолло сидхъа гьоᴴсо нисойо гьиногьид гьидехъа икълашена тӏеклāкьа гаьгьийо хабар биджи бōслаъ цӏоъцой зукъеэшди илос йакӏода вагьаллиъисзу гьоллōл баьгъбаъна иерусалимлиъ кьāь мекьейо шагьарбаъ эᴴдобаклъо гьоллол мийахъойо ацӏона гьоᴴс чапарна гьулāзу баддōл аьдамлана асгьаблана гьодло гьоллохъа нисойо унгосалда кьоддāс иса чӏаго ахъна гей шунаъас аьгъиъийо гьули симонил эгана гьодлона мēйо гьидегъой къацӏо иса гьид зукъовас бесцалаъ баьба букӏиллъо гьидел гьули иса гаьгьийолъи икъейас хабар вагьлāгьоллōл бикълабашешлаъ салам алайкумлӏо нисона иса гьоллокьа кьодо оᴴкъойо гьийабачӏена гьаьл хуьжона гьихбалъовāгьодлол гицӏийо вагьло бувагъовāс ругь зогъцалӏо гьидедой мокъона иса гьоллохъа нисойо суд миже гьийабачӏена суд мизола йакӏиъ шаклъи гей гуцӏобахъ дӣхъа гьуна дие кōда гьуна дие хаьба до мизодой аьᴴйдāэцокьа эчена гей кō йеᴴхенна хал бова мижезу бувагъовāла ругьлис лӏоьᴴвāна лӏоьᴴвāкьа хона йахъцади диела магъокьа вагьли гей вагьлāна нисона иса гьинис кōдана хаьбāна гьоллол йегабалло йилӏа разина гьайран гьикматна бахъийахъа боьважечӏецойна бегабалъ иса бесал кен гаьъадлӏо нисолло гьолло исахъа нилӏийо зизāбисалис роъил гьоллодой аьᴴйдāкьа бокчина муьхъийо гьинил нилӏийо биса бета иса гьоллохъа нисойо гьуна до гьоггōлъо нисова йаьжлāш маъна мусалана бадло авараглāла тӏеклāкьана забурлāкьана дӣкьас чахийо шинаб жо йахъал нуцӏослӏо нисона гьолцо гьоллос гьаьйда йеᴴйагьелло тӏекликьа чахийо жо гьоллол биджи йахъалъгъа бетана гьолцо нисойо гьоллохъа тӏекликьа чахна гей масигь азаб акъуба нилӏна угъос угъона лъанасла водиъ шунаъаш аьгъиъца иерусалимлиъкьāмуьхобалъна къацӏцӏола халкъилахъа мунагьла чурзи йовагьцала аллагьлилъдāмуьвахолӏо гьолцола цāᴴйакьа гьулина нисослӏо мизол вагьли къацӏцӏо гьаькъкъаб гаьгьийолъи йегāйо миже нуьъла гей диела або кьодо йохийо жо гьаколъечӏе до мизодой йēᴴш вагьли гьаьлкӏолъи кьоддāс мизодой йоᴴкъоцал иерусалим шагьарбаъ бече иса гьоллōл иерусалимлиъис бетанийалиъикцал бейажейо кōдана гувацӏонна баркат гулалӏо нисойо иса гьоллол доьъана богьна гьули гьаьтеэчена гьаᴴсаъ эᴴкьена оъийо гьоллōл сикӏо лӏийодāбейакийо бета йукъа разилъилакьа иерусалимлиъ мекьейо гьолълъогъа муьгъаттāгьоллōл аллагьлила билӏоъ бечейо аллагьлил воддиъ тасбигьна йогьна амин анкьилала аьᴴйдāла водиъ хискьа къайкьа гьиде гьаьдур йōйо кӏетӏо маьгь гаьгьийо йеᴴлъна йежена ийōл мекьейо шунакьа амма гьоллол шунакьа аьᴴйдāйецокьа гулло кьало атāкӏна йиᴴхъос эᴴдобаклъо кьоддāла исас жаназа шунаъ михъаъас гьолълъокьа гьикмат бахъна сийона йовал йикъечӏе гьихбалъоваъ гьоллодой аьᴴйдāэчеш кӏетӏо бабало лъицӏо лъичӏейāкъона сукӏо гьийабачӏейахъа ийōл лӏийодāмуьвакъона бечена бегабалъ гьогло къонина гьоллохъа нисойо суд миже бувагъовāъ эᴴдо чӏагояб сукӏо иᴴзца гьули гьолӏоъ гаьъа гьули угъоваъас кьāь чӏаго ахъна йакӏкьа йоᴴкъола галилеялиъ гаьгьийа мехлаъ гьокцо мизохъа нисойо жо аьдамлис оьжо гьакъкъа мунагьлāд бовацӏийа аьдамлāхъа ницца бета гьолло гьули хъанчлилъ охонна икьеш амма угъона лъанасла водиъ гьули кьāь чӏаго ахъца лӏо гьолло ийолāл иса нисойо жо йакӏкьа йоᴴкъойо шунакьаш мокъолъ ийолāвагьло хабар мēйо исала ацӏон сид гьицала чапарлихъана гьулāзу бадло асгьаблāхъана гьоллōл ийōл зувакъойо мариян магдаленана иоаннана якъубис ийо мариянна баддōнна ийолāчапарлāхъа вагьлозу хабар мēйо асгьаблāл гицӏийо вагьгāзу хабар гейлӏона ийолāла хабалликьа гьоллōл боьважеэш амма вагьаллиъисзу петер аьгъиъна чӏалликьа эᴴкьейо шунакьа эᴴдона эᴴкьена говацӏолъ мусровāъ бади сийона жо йиᴴхъеэш гьулиъ гьикматна ахъна гьули кьāь билӏогъа эᴴкьейо вагьалълъозу водиъ исас къона асгьаб иерусалимлиъис ацӏона гьоᴴс киламетралаъ цӏиходāгаьгьийа эммауслӏо нисоцала аьлӏаъ эᴴкьеш зукъойо къацӏцӏо йахъийа жойлала хабарликьа зукъойо гьоллōл йахъийо йеᴴкьейо жо йакӏкьа йоᴴкъонна бикълабашена мекьешлаъ жу иса гьоллодойна гьицакна къацӏо эᴴкьеш зукъойо амма аллагьли иса гьоллол икъал ойэш гьоллола гьаьйдāьгъа аьᴴйдāпардав гунна зукъойо иса гьоллохъа нисолло лъинисди миже бикълабашеш гьиногьид мекьешлаъ пашманлъилаъ мекьецас гьоллōл беченувацӏийо сидцойла клеопа цāᴴ гаьгьийасола исахъа нисойо вагьалӏо водлāъ иерусалимлиъ мокъовāъ эᴴдо йахъийо жо йикъаъцас гьоᴴс мийāъ зогъассаъ лъинис лӏо нисолло иса назаретлила исас лӏо нисона жаваб нилӏийо гьолло гьули зукъойо аллагьлидойна къацӏцӏо халкъиладойна аьᴴйдāгьини богьцала гьаьлтӏиласна йаьжисна гьаьлкӏолъи гаьгьийо авараг амма букъāгьаькимлāна гьули икьал гьоькмо бойиллийо гьули хъанчлилъ охолло вай илол гицӏна зукъойо вагьаллисо израиллис халкъ хъосар бовал оᴴкъойо сукӏо гейлӏона гьуна жейса лъанас водо гей вагьли жо йахънас амма гьоᴴсо илла ийолāмēйа хабарли иле гьикмат бōйо жейса хискьа къайкьа мекьена зукъойо гьоллōл исала шунакьа гьогцос жаназана михъечӏе гьуги чӏаго гейлӏо нисоцас малаикла бегабāйолӏо нисона ийōл кьāь мокъойо илоъ эᴴдос саддōл шунакьа мекьелъ ийолāнисогъа шунаъ жу иса иᴴхъеэш вагьлиъис иса гьоллохъа нисойо авараглāаьᴴйдāжу нисоцала жойлакьа боьважал баькъкъāъ йакӏис аьгьмакъабла аьдамла гей миже масигьли азаб акъуба гьекези бовал нуцӏаъасди вагьлāйаъ гьули гьинила букъа рецлиъ оᴴкъал нуцӏос зукъойо мусакьалакьāуьхолъна къацӏцӏāавараглана бакӏкьа мокъонна гьинис тӏеклāкьа чахийо шинаб жо биджи йōйо иса гьоллол гьаᴴже гьоллōл гьоглӏо аьлӏадой мокъаллъейо иса эченоцӏечӏе эᴴкьецас хел бōйо бохъна боъца нишеш мехна мокъос илогъой къацӏо вагьалӏо аьлӏаъ нише эчелӏо нисона гьарзи йōйо гьолцохъа рази ахъна исана гьоллогъой нише эцал билӏоъ эᴴдокийо бесал муьхобалълъо иса рец бакълис доьъана богьна букӏинна баьба нилӏийо гьоллохъа вагьлиъис аьᴴйдāш пардавна йолъона гьоллос гьаьйда йеᴴйагьейо иса гаьгьийолъи икъейо амма иса гьоллол эгāъцас ахъийо бета гьолло сидхъа гьоᴴсо нисойо гьиногьид гьидехъа икълашена тӏеклāкьа гаьгьийо хабар биджи бōслаъ цӏоъцой зукъеэшди илос йакӏода вагьаллиъисзу гьоллōл баьгъбаъна иерусалимлиъ кьāь мекьейо шагьарбаъ эᴴдобаклъо гьоллол мийахъойо ацӏона гьоᴴс чапарна гьулāзу баддōл аьдамлана асгьаблана гьодло гьоллохъа нисойо унгосалда кьоддāс иса чӏаго ахъна гей шунаъас аьгъиъийо гьули симонил эгана гьодлона мēйо гьидегъой къацӏо иса гьид зукъовас бесцалаъ баьба букӏиллъо гьидел гьули иса гаьгьийолъи икъейас хабар вагьлāгьоллōл бикълабашешлаъ салам алайкумлӏо нисона иса гьоллокьа кьодо оᴴкъойо гьийабачӏена гьаьл хуьжона гьихбалъовāгьодлол гицӏийо вагьло бувагъовāс ругь зогъцалӏо гьидедой мокъона иса гьоллохъа нисойо суд миже гьийабачӏена суд мизола йакӏиъ шаклъи гей гуцӏобахъ дӣхъа гьуна дие кōда гьуна дие хаьба до мизодой аьᴴйдāэцокьа эчена гей кō йеᴴхенна хал бова мижезу бувагъовāла ругьлис лӏоьᴴвāна лӏоьᴴвāкьа хона йахъцади диела магъокьа вагьли гей вагьлāна нисона иса гьинис кōдана хаьбāна гьоллол йегабалло йилӏа разина гьайран гьикматна бахъийахъа боьважечӏецойна бегабалъ иса бесал кен гаьъадлӏо нисолло гьолло исахъа нилӏийо зизāбисалис роъил гьоллодой аьᴴйдāкьа бокчина муьхъийо гьинил нилӏийо биса бета иса гьоллохъа нисойо гьуна до гьоггōлъо нисова йаьжлāш маъна мусалана бадло авараглāла тӏеклāкьана забурлāкьана дӣкьас чахийо шинаб жо йахъал нуцӏослӏо нисона гьолцо гьоллос гьаьйда йеᴴйагьелло тӏекликьа чахийо жо гьоллол биджи йахъалъгъа бетана гьолцо нисойо гьоллохъа тӏекликьа чахна гей масигь азаб акъуба нилӏна угъос угъона лъанасла водиъ шунаъаш аьгъиъца иерусалимлиъкьāмуьхобалъна къацӏцӏола халкъилахъа мунагьла чурзи йовагьцала аллагьлилъдāмуьвахолӏо гьолцола цāᴴйакьа гьулина нисослӏо мизол вагьли къацӏцӏо гьаькъкъаб гаьгьийолъи йегāйо миже нуьъла гей диела або кьодо йохийо жо гьаколъечӏе до мизодой йēᴴш вагьли гьаьлкӏолъи кьоддāс мизодой йоᴴкъоцал иерусалим шагьарбаъ бече иса гьоллōл иерусалимлиъис бетанийалиъикцал бейажейо кōдана гувацӏонна баркат гулалӏо нисойо иса гьоллол доьъана богьна гьули гьаьтеэчена гьаᴴсаъ эᴴкьена оъийо гьоллōл сикӏо лӏийодāбейакийо бета йукъа разилъилакьа иерусалимлиъ мекьейо гьолълъогъа муьгъаттāгьоллōл аллагьлила билӏоъ бечейо аллагьлил воддиъ тасбигьна йогьна амин
давудила оьждис израиллиъ ханлъилаъ зукъова сулайбанис аᴴкъилабла йаьжбо гей вагьаддōл гьоддōл чāхна гей аьдамлāл аᴴкъло мокъанна цӏодорлъилаъна адло тадбирлиъна гьоллōл муьхо маьханна аᴴкъилабла йаьжлāш гьоллол маьъна бикъанна вагьаддōл чāхна гей аьдамлāъ адло тадбир телилъанна къацӏцӏо гьаькъабна ритӏухъабна бацӏадабна гьоллола йакӏкьа йеᴴцанна аᴴкъло гаьччāл аᴴкъло мокъанна оьлохъаллил илмо лъайна бичӏна михъанна вагьаддōл йаьжбо аьᴴдалаъ йеᴴйагьда аᴴкъиллис лъайна телилъас цӏодораблис цӏодорлъи аᴴкъиллъи кӏетӏлъас кици бицеллис маьънана каламна бикъанна аᴴкъилаблāла йаьжлāъ гаьгьийо балъголъи йикъанна чāхна гей вагьаддōл аᴴкълова бетӏергьан аллагьлихъа гьичӏейолъи вагьли гей илмо лъайлис бигъа аᴴкълована насигьатлана йāтӏаъцаса бāхъца аьбдалла ми энекзи ахъ дие оьжо абола малъилахъа ийос нисойона йугъолāкъа дибола къаьмил къиматаб матӏайиᴴцо йахъца гьули билъалъил кӏетӏо тетенана йахъца гьули йе дие оьжо мунагь гьаькълила агьлола гьидедой кьисада эᴴкьāкъа муьгъалӏ гьолло дӯхъа нисас тос илогъой гьинона йохна гьоᴴс пуланаб сукӏо икьал аьйиб гаьччо сукӏо икьал гьаьй йохал тос боваханна бовахна вагьаллийāаьдамла иле журжагьлицой къацӏцӏāмийаълал шуналицой къацӏцāмизаъ мийахъолал илол михъас батӏ батӏаяб хазина илосзу билӏована бечедабли давлалис йилӏа йовацӏлал мина илогъой къацӏо цӏула йагъос окколас кисана илос къацӏос бахъца вере дие оьжо ми гьоллола гьид эᴴкьāкъа гьоллола гьиддойс ми атāбоха дибо хаьба гьоллос хаьбāкешлъилал чӏанабагъос гьеᴴ къēмейал бохойбалъечӏе гей гьоллōл пайда гаьъа къӣ тӏутӏийас йогбаццала мигьнāнна йеганна гьидесзу гьеᴴ къēмейал гьоллōл гьинона йохна бечена гей гьидесзу руьгь бугъолцас гей гьоллōл гьаьрамаб давла батӏийас гей вагьаллийо гьино вагьло давла кōъ михъōйо сукӏона угъолца гьолълъо аᴴкъиллъила къатӏлиъкьāаьгьи богьцас гей будакӏаллиъкьāгьокӏ йагъона илӏеш гьолълъо хъуй гьай тели гаьгьийа мицаъ илӏелацас гей шагьарбала кавлидой йечена аᴴкъиллъила вагьаддийāйаьжбо нийасоцас гей йа кьоллāаьдамла нитокцалди мизол вагьли аьнтлъи хира йахъца йа йаьгь ламус гаьччāаьдаьмла нитокцалди миже кеп йокчиш кӏетӏосинабликьа лъоᴴвабана йа аьбдалла нитокцалди мизол илмо лъай цӏодоло бегас дие йаьжбо аьᴴдалаъна йеᴴйагьна миже кантӏизи бāхъда до мизокьа гуъал диела йакӏиъ гаьгьийосинаб жо дие йаьжбона йеᴴйагьал мизол до илӏелāйо миже энекзи бāхъеэш до кō гуцӏолло лъона гьули йохеэш миже йовахеэш къацӏцӏāдие аᴴкълова дие малъийана мизола йакӏил оьвалеэш вагьалълъобза дона лъоᴴвāл мизокьа балагь мокъāлъо дона кеп йокчал мизокьа йукъо гьинкъи кьодо йоᴴкъāлъо мизокьа гьасаъас гьолошиги болоцой йукъо гьинкъи кьодо йоᴴкъāлъо йилӏа йукъо залӏоцой балагь кьодо мокъāлъо акъуба къарилъила билӏабакъонна бовахāлъо миже дӣхъа илӏелабāл муьхобалъдана до энекзи йахъаъас до йиᴴзал муьхобалъдана мизол до йиᴴхъаъас илмо лъайна мизол батӏаъалъ бетӏергьаллиъкьāмокъоцас гьинкъина къабул боваъалъ дие аᴴкъло насигьатлана аьᴴдалаъ йеᴴйагьаъалъ дие малъна бохаъалъ гьидела лъаькъейāишлāла хоьхкьа гуцӏойо чикейо пихъ йуьᴴхъча гьолло гьидела чикейāпикровāоᴴхана йовацӏилца гьолло кьоллāаьдамлāла гьинодāгьоллōл бувагъоллъо аьбдаллāслъийо пикро гаьччолъила гьоллōл пасад бовагьлъо амма дӣхъа энекзи ахъцас сукӏо сагъ саламатлъилаъ гьихлъас балагьлихъа гьичӏечӏе гьули раьгьатлъилаъ ахъас йе дие оьжо дие йаьжбо аьᴴдалаъ йеᴴйагьда гьулāзу дие амро насигьатлана ми дибола йакӏиъ йовахда аᴴкъиллъилахъа энекзи йахъал аьᴴгъана жухъна зогъда аᴴкъло михъаллакьа йакӏис кулна зогъда аᴴкъло насигьатна ми дудой илӏеда аᴴкъло лъайна дудой бокӏда окколас аьᴴгачой ми гьулина йиᴴзда мизаъ йиᴴхъолло хазиналгъацой ми гьолълъогъой муьгъалӏна эᴴкьеда бетӏергьаллихъа гьичӏейолъи сийо жо йахъцасна йикъеш дул аллагьлила илмолакьана оᴴкъас ми бетӏергьаллийāъ аьᴴкъиллъи ницца гьолцоъкьāйāъ цӏодорлъина лъайна михъос йакӏо йаᴴцовāаьдамлāл кō гуцӏолал нитоназу гьаьдураб гей гьули гьаьлаллъилаъ мекье гугьцалал къейо тил тухъинна эчеш гьули ритӏухълъилаъ эᴴкье гогьцалас гьинодана цӏуми йовагьца гьолцо гьинила муъмин сукӏос гьинодана гьинкъи гаьччāйовагьца дӣхъа энекзи ахълъо йакӏо йаᴴцōлъина битӏараблъина гьаьлалаблъина вагьли сийо йахъцана дул йикъеш гьулāзу дибо къацӏцӏāгьинодана кӏетӏāйāхъца дул аᴴкъиллъи йиᴴхъолъ илмо лъайна дибола руьгьлил ахо бахъца бета кӏетӏо цаццо гьацокӏал йикъейа жойла ми цӏуми овас цӏодорлъила ми тиса уьᴴхолаш чикейāаьдаьмлāла гьидсо ми аᴴкъиллъила цӏуми овас мекъаб тӏекъаб нисоцалāкьасна хъосар овас колӏлӏāгьинодāкьāмекьал бāтӏна гьолло кӏетӏо гьино йечаннēш кешлъи йōвакьа рази бāхъца гьоллōл чикейа пасадлъилакьана гьоллос йакӏода цӏийабалӏос гьоллос гьинодана чӏикӏ чӏекӏдийāгей гьоллокьалакьāмекьейāсна гьино кьичӏеш аᴴкъиллъила цӏуми ōс ми сукӏола ахъакьасна гьолълъола бихха мицакьасна оьлохъанлъилаъ зукъойо гьудул эчаннēйо гьолълъо гьинила аллагьли халкъилал нилӏийо йаьжена амрона шоъилло гьолълъо гьолълъола билӏо къайлина ми хелликьа оᴴкъолца гьолълъос гьинона бувагъовāдой эᴴкьецас гьино гей гьолълъодой гьицакийо гьоᴴсна сукӏо кьāь оᴴкъаъас цӏиддаса оьмролаш гьинона гьоллол йиᴴхъаъас вагьалълъобза ми кӏетӏа гьидкьāэᴴкье гогь муъмиллāс гьинона ми йоха йакӏо йаᴴцовāаьдамла вагьалӏо аллагьли нилӏийа мицакьа бāхъца мунагьла гаьччāна ракьликьа кьодо гьихбалъос йакӏо чикейāаьдамлана дунналикьас бовахна тӏувацца хийанатлъи йогьцас аьдамлана мицакьас хемухаъасзу боваъилца йе дие оьжо дие малъ хъайлана шоваълāкъа дие амрована йакӏиъ йоваха гьолло дибо оьмро бихалокӏца дул сагъ саламатлъина насиб йōс гургьел цӏобна божилъина тӏутӏāкъа гьоллол билъалъ абоцацой йеᴴйахела йакӏила лӏибакьана чāха гьолълъогъа муьгъаттāаллагьна аьдамлана рази бāхъца дӯкьа кӏетӏо цāна гулца дӯкьа йакӏо йоᴴкъонна бетӏергьалликьа ми бож дибола аᴴкъло лъайликьа божна эᴴкье говāкъа нӣйо гьино йохдана аллагь икъелал икье аькье ми дул кӏетӏо гьино йегалца гьолцо мизу дул аᴴкъил гейлӏо гицӏāкъа бетӏергьаллихъа гьичӏе кешлъиладойс атāк дибола магъол дарулъилаъ йахъца гьули дибо бицодана къуватабла йовагьца гьолълъо боцӏи ризкъилас бутӏана гьулāзу мицалъ гуцӏойо аьᴴйддāш муькъона ми бетӏергьаллил назро йова бета дибо баькьла муькъодаш йовацца кӏейана ицӏцӏа гъинолис нитоназу гъоьдо богьна боцца бетӏергьаллис адло тадбир ми боха дие оьжо гьолцо дӯкьа аьйиб гуллъо ми данде эцāкъа гьинил аццала сукӏол бōс бетӏергьалли адло абол аццала оьждисцой гьолцос тӏалабна бōс гьардараб гаьъад аᴴкъиллъи гьинил йиᴴхъойо сукӏо гьулāзу гьинил аᴴкъло лъай михъойо сукӏона аᴴкъиллъи йиᴴхъōлъи кӏетӏо гей йаᴴцойо окколас аьᴴга михъовагъа йаᴴцова меседлигъа кӏетӏо гей гьолълъоъкьāйиᴴхъоцас жона жавгьар якъутлигъана багьаяб гей гьули дул йакӏил йаццас къацӏцӏо жо гьолълъол данде йоᴴкъойхъаъас гьолълъола кӏетӏакьала каъ гей оьмролаш йихалолъи оᴴкьакьала каъ гей бечелъина къадро къиматна йакӏил раьгьат бахъцас кӏетӏāгьинода гей гьолълъос къацӏцӏола гьолло гьинодāна рекъеллила гьид бейажеш аᴴкълолакьа муьхо маьхецалāл оьмролаш хоьхо гей гьоло гьолълъол михъāтил тухъиллāна талигьабла гей аᴴкъиллъилаъкьāбетӏергьалли вагьалӏо ракьлил бигъа гулло аᴴкълолаъкьāгьасна йилӏакъолло гьолцола лъайлиъкьāмицакьа эᴴхейа йеᴴйагьийо гьаса мусаъкьāмицакьа водо гуйиллийо йе дие оьжо къона жо гьаьгъа аьᴴйдāш йолъолāкъа ми аᴴкълолакьа оᴴкъо тохъийолъина кӏетӏо цаццо батӏа йовал йикъейолъина вагьли йахъца дибола оьмролал чӏаголъи гьулāзу билъалъ йеᴴхелцас кӏетӏо тетена гьолълъогъа муьгъаттāми гьоᴴсна гьичӏечӏе эᴴкьеш дибола гьидлакьа хаьбана хаьлӏе муьхъаъаш дибо утӏал аᴴко эᴴкьелъна ми гьицӏаъас утӏна йоᴴкъойо малӏона кӏетӏо йахъца йакӏкьа гаьчӏел мокъова балагьлихъана гьицӏāкъа мунагьла тели гаьгьийāкьа йоᴴкъоцала къарилъилахъана гьицӏāкъа бетӏергьан аллагь ахъца дул михъāтигъа тухълал йоᴴсоцой дибо хаьба къорлиъ михъанна мейаъас гьолцо дӯхъа йогьна йахъцас кӏетӏослъина вере рес гаьчча сукӏол йойчӏе йечаннейāкъа гьицала мадугьаллил йатӏийо жо дӯхъа зогъда гьолцохъа нисāкъа ми же атāолъолӏо бета гогьлӏо хиса нилӏаллӏо нисона дӯъ божилъи гаьгьийа мадугьаллил кешлъилал иᴴгьолдāкъа дул кешлъи йойэшла сукӏогъой аьдада даьъба бовāкъа зулмо сукӏол йахъийакьа ми йакӏо йагъоллāкъа гьолцола гьинодāъас гьоᴴсна кьодос гьино гьакӏāкъа мекълъи тӏекълъи йогьцас сукӏо бетӏергьаллил атӏаъас валийа гьолцо гьиндой гьицадабāкӏца кешлъи йогьцала сукӏола билӏокьа бетӏергьаллис наьъана мокъос муъмиллāла билӏо аᴴхакьа гьолцо баркат мокъолца кӏетӏосинабликьа лъоᴴвабацала аьдамлāкьа гьули лъоᴴвас мутӏиъ бахъийāкьа гьули рази ахъца аᴴкъиллāл ирслиъ къадро къимат михъос аьбдаллāл инжитлъи гьаькъирлъи телилъца абола малъилахъа энекзи бāхъ оьжда ахо энекзи бāхъ мизолзу аᴴкъло мокъалъгъа кӏетӏāаᴴкълова до мизол нийацца дие амрона миже шоълāкъа до зукъойо диела абос итӏино оьжо диела ийос гьоᴴс гаьгьийо атӏийо къована або дил аᴴкъло нилӏна гьолцо дӣхъа нисāгьийо дие йаьжбо йакӏиъ йеᴴйагьа диела амролакьа уьᴴхо аьᴴхеда чӏаго гьихлъас ми аᴴкъиллъи тӏалаб йова аᴴкъло насигьат тӏалаб бова диела сикӏаъкьāгувагьийāйаьжбо шоваълāкъа до малъзи йōва жойлакьас тарзи ахъāкъа аᴴкъиллъи тӏутӏна йечаннейāкъа гьолълъо ми цӏуми ōс дул гьули йатӏ гьолълъо ми цӏуми ōс аᴴкъиллъилас авал йахъца аᴴкъло бокӏоллолъи дибо бечелъина йиᴴсона ми аᴴкъло насигьат боха аᴴкъиллъилас ми гьуьрмат бова гьолълъо мина кьоддāкӏца ми гьолълъол аᴴлъо йоцӏа гьолълъо дибо къадро къимат кьоддāкӏца дибола къаьмкьа кьодо кӏетӏо матӏайиᴴцо гулца гьолълъо кьухъийо тажна ницца дул йе дие оьжо дӣхъа энекзи ахъ ми дие йаьжбо аьᴴдалаъ йеᴴйагьа гьолълъохъа дибо оьмро бихалолъца до дул йегалца аᴴкъиллъилас гьино йаᴴкъойцӏойо шагьейалаъкьāйежеш до ми эᴴкьешлаъ хаьба багъал загьмат бахъаъас дул чӏанагъона эᴴкьешлаъна хаьба къēмехаъас малъ хъайлāхъа энекзи ахъ гьоллōл йакӏиъ цӏуми йовагьа вагьли дибо чӏаголъи гей лъаькъейāаьдамлāла гьидна ми хаьба гухълāкъа чикейāсукӏобāла гьидкьалакьāна эᴴкье говāкъа вагьли гьино атāйоха гьолълъокьа кьодолакьāна эᴴкьāкъа гьули гаьлъгъа йечаннегьна шеблаъкьāэᴴкье кешлъи йоваъда гьоллос гьаьйда йиᴴйабацаъас гьоᴴсдана сукӏо къаьм лӏийодāэклаъда гьоллос малӏо йоᴴкъаъас кешлъи йōс гьолло баьба муьхъчалаъцой зулму бōс гьолло гъино хулӏослаъцой муъмиллāс гьино йеᴴлъейо йахъца бихъола канлъилалъ хискьалакьāлӏобакьал гьули йилӏа бабалолъца лъаькъейāаьдамлāш гьино гьаьъ хаьлӏейо колӏлӏо йахъца нāхаьба гьидеш мехецасна бикъаъас гьоллол йе дие оьжо дие йаьжбо аьᴴдалаъ йеᴴйагьа диела каламлихъана энекзи ахъ ми гьаьгъа аьᴴйдāш гьоллōл йоваълāкъа йакӏила оᴴкьаъ цӏуми йовагьа вагьаллōл йаьжбо гьидел йиᴴйахъовāл чӏаголъи йиᴴхъос гьоллола магъол дарулъилаъна йāхъца дибола хазиналгъана ахо цӏуми йова дибо йакӏо гьулиъкьāйаъ гувагьца чӏаголъилас лъӣбо сикӏас гьилла макро дудойс цацакӏзи йова мицас мекълъи тӏекълъина дудойс атāкӏа дибо гьаьйда йаᴴкъойцӏо гувабацӏала дибо говацӏōлъина йаᴴкъойцӏо аьᴴйдāговацӏōлъи йахъала дибола гьид аᴴкъойцӏо эᴴкьеда бадло къацӏцӏола гьинодāкьана гьичӏейолъи гьаъа дул йа кӏетӏакьалаъда йа оᴴкьакьалаъдāкӏаьй уьᴴхāкъа ми дибозу хаьба кешлъиладойс атāкӏа йе дие оьжо энекзи ахъ диела аᴴкълолахъа до нисоцала жойлас маьънана бова гьолълъоъкьāми бичӏи лъай гаьгьийо ахъас дибола сикӏала каламлиъ илмо лъайна бахъас сукӏола ахъала сикӏаъкьāнуцо гӯс йеᴴлъ йеᴴхеллаълъийо бахъца гьолълъо нисоцас хабарна амма гьолълъоддāла йахъцас жона хаьчӏи бохлъийо никъāйо йахъца балъайлъийо тушойона йахъца гьолълъола хаьбалāхеллиъ бейажеш журжагьлиъ йеᴴйакьецас йāхъца гьолълъос хаьбāна гьинила оьмролала гьинолис пикрона боваъас гьолълъо чӏикӏ чӏекӏдийāгьинодāкьа йеᴴкьецас гей гьоло гьинилзу йикъечӏе гьаᴴже дие оьжда миже дӣхъа энекзи бāхъ диела сикӏаъкьāгувагьийāйаьжбона атāйовахāкъа гьолълъо аьдаьмлидойс атāкӏа дибо гьино гьолълъола аᴴцлидойна гьицакāкъа дибо къуват сукӏол мекьечӏе гьихлъанна гургьел гаьччал дибо оьмролаш лӏӣбо йеᴴйакьечӏе гьихбалъанна йадда дибола боцӏи ризкъила сукӏола аьдамлāш оᴴха йовацӏлечӏе гьихлъанна дул загьматлъи йегана йōйо жо сукӏола билӏоъ йеᴴкьечӏе гьихлъанна йатӏна зогъда бетана ми угъаллакьа зигардизи ахъца къуватна гикьа мокъова магъона заип бахъийа мехлаъ бета ми нисас малъ хъайна аᴴкълона дил ригьзи бахъийас куц кантӏизи ахъийолъина диела йакӏи гьаькъир йогьцас зукъойо куц дил малъ хъай богьцалāс калам аьᴴдалаъ мейэш до аᴴкъло насигьат ниццалāхъана энекзи ахъеэш халкъиладойна жамаъатлидойна аьᴴйдāдӣкьа букъо балагь мокъал бахъца дибола лъикьас гугьцасна гьулāзу дибола таьгьризлиъис йоᴴкъоцасна лъи хулӏа дибола мокӏиъис лъи къатӏлāъ йеᴴкьал нуцӏаъас майдаллāкьа эᴴхейа йāхъна тор йеᴴкьал нуцӏаъас гьули гьоᴴс ми бетӏергьанаб йахъал нуцӏос гьули лъи бадлос къацӏос йахъал нуцӏаъас дибо лъи гуцӏова мицал баркат гулала анталаъ йоᴴкъова ахъа рази овала дул хирияб билъона гьоло гьайбатаб жайранна гьоло гьолълъола берцинлъила нитоназу йакӏо йоцӏлала дибо гьолълъола рокьиланна нитоназу мутӏиъ ахъна гьихлъала ми ми суд дие оьжо сукӏола ахъал мутӏиъ ахъал нуцӏона сукӏола ахъал аᴴлъо йоцӏал нуцӏона бетӏергьаллила гьаьйдāдой аьᴴйдāгей инсаллис оьмро инсаллис къацӏцӏāгьинодана йийакъеш гьолцол лъаькъейо сукӏо гьинила чикейа ишлāкъази огьна охца гьинила мунагьлāгьули кӏиц гунна иᴴцос нисойо йоваъалъ гьули угъас гьинила аьнтлъила къоссина овас йе дие оьжо мадугьаллиддāла гьогцо нилӏал нуцӏойо оккона ми дӯкьа кьодо йохда сукӏола сукӏоддāла къотӏи богьна кōна йилӏакъонна йохда дибола сикӏаъас гӯва йаьжи ми къорлиъ иᴴхъолца ми нилӏийа йаьжи илӏакъонна охца ми мадугьаллила каъ кези ахълъо гьолълъо къорлиъис сийо йогьнана эццакал аьмал бова дие оьжо эᴴкьанна эᴴкьена инжитаб гьаьлълъилакьа гьолцо мадугьаллидой аьᴴйдāна эчена гьардизи ахъ дудойс малӏо йоцӏа милӏал гьаьйда йиᴴйацолал йеᴴйагьāкъа билъохъаллихъас мецакал жайралли валатӏо богьцалаъцой мигьнāйовахцала сукӏохъас кōъос меццакал лӏаха маче мигьнали бикьецалаъцой мизу хъосар ахъал аьмал бова йа кӏаъаб сукӏо дулзу аᴴкъло мокъал ми гьуᴴцалдой эᴴкье гьоло муьхо маьхецалахъана говацӏо гьолълъос йа гьаьким гаьъа йа гьолълъокьа кьодо голло хъаравул гаьъа йа хан гаьъа амма гьолълъо азодо гьинил йуьᴴхъал оьлло жо йōс муькъо бох йокӏолцола замаллиъ йуьᴴхъал жона йокӏолца йа кӏаъаб сукӏо нитокцалди ми уьчāхена эчеш нитод ми милӏалъцо лъуьълӏош даьгьаббāжана уьчāхаш даьгьаббāжана гьаьйда йиᴴйацолас кōдана сидкьа гьоᴴсо гуванна йоькькьашāжана утӏна эцас ми вагьалълъо мехлаъ къачагъцой йоᴴкъас дудой мискинлъи лъаькъейо сукӏоцой йоᴴкъос дудой йазихлъина мекъабла йаьжлāш сикӏона йоцӏинна эᴴкье гōс гьаьликатабна къаьдарабна сукӏо дӯхъа оᴴтӏоласлаъ гьолцо гьаьй йаькьелца хаьба къēбаькьелца зокьлāд ишара бōс гьолцола йакӏиъ инжитлъи къабигьлъи гей нитоназу кешлъи йовал иᴴгьолдас гьули нитоназу аьдамла даьъба йаьжлāъ мēш гьолцо амма йакӏкьа гаьчӏел хел мокъос гьолцокьа гелокьасзу угъос гьули гьолцол комак михъаъас гьула бетӏергьаллил йатӏаъцас илъна жо гьулāзу гьолцол йакӏил йатӏаъцас алӏнасна жо букъа аьмалликьа говацӏōлъи гьереси нисоцас миц багьана аьйиб гаьчӏел гьеᴴ къēмегьцас кōда чикейо къас гаьгьийо йакӏо кешлъи йовал чӏанабагъоцас хаьба сидилъ гьоᴴсо йеᴴхенна гьереси нисоцас отӏолаги нуьъ гьулāзу иснāъ эᴴдо даьъба йаьже йогьцас сукӏона йе дие оьжо абос амро насигьат цӏуми бова ийос нисōна йова вагьли къацӏцӏо ми нитоназу йакӏкьа йохна йечаннейа билъалъна йеᴴхенна йечаннейа ми нāди эᴴкьедана гьолълъо гьино йегалца дул утӏал эᴴкьейаъна гьолълъо ми цӏуми ōс милӏалъсо лъуьълӏона муьгъаттāна гьоло дӯгъой бикълаше хъогьна бахъца вагьло амрона лампа гей насигьатна нур гей аᴴкъло малъила кантӏизи ōйолъина чӏаголъилас гьино гей чикейа йоᴴтӏолацала аьдамликьасна сукӏола миц бихха ахъхъакьасна цӏуми ōс ми гьолло гьолълъола берцинлъилад йакӏо йагъал йеᴴйлāкъа ми гьолълъо гьаьй йаькьенналӏона гьолълъогъой муьгъалӏна эᴴкьāкъа кӏаьйлӏочала ийоддāла аьдамли ми баьба хокӏалиъис маьгьрум ōс сукӏола ахъхъалӏо нисода дул хирияб дибо оьмро бугъолца цӏо милъинаъ гулда мухун йекӏечӏе гьихлъосди гъадрилакьа кьодолакьāэᴴкье гōвас хаьбāйеᴴйакӏечӏе гьихбалъосди сукӏола ахъхъадой гьицакийона гьолълъол кō йеᴴхелло сукӏона тамбигьлиъис тиса уьᴴхаъаш нукона гьихлъоваъ гьинис оᴴх йоцӏаллъид жо йуᴴцодана гигьлагина вагьлāнуькучӏ оваъас амма гигьликьа иᴴхъона муьгъатта алӏовахна йуьᴴкъонна йоцӏал нуцӏос гьолцо билӏоъ гаьгьийо гаьччона нилӏал нуцӏос сукӏола ахъхъагъой кӏаьйлӏоцас сукӏо аᴴкъло гаьччо сукӏо гей гьолцо гьинис оьмро бугъолца аькьенна икьейолъина рогьо ницна насибаб гей гьолцол гьаькъирлъина нитоназу кьодос йеᴴкьаъас гьолцокьас гьоглӏола бетӏергьаллис шаклъина чикейа симас боцӏийо бахъца къисас бокчицала водиъ гьолцол гургьел рагьмона боваъас ласо тели окко месед нилӏдана гьолцо гьули йохаъас лади тели сайгъатла ми йāкъодана дӯкьа гьули гургьизи ахъаъас йе дие оьжо дие йаьжбо аьᴴдалаъ йеᴴйагьа гьулазу дие амро насигьатна ми дибола йакӏиъ йоваха дие амро насигьат цӏуми богьда ми чӏаго гьихлъос до малъзи йōйо жона гьаьъаш наьницой цӏуми йова дибола зокьлāлъ йеᴴйахела гьоллōл йакӏила лӏибāкьа чахна йечабаннейа гьоллōл аᴴкъиллъилахъа ми ниса ми дие иси гейлӏо нисона аᴴкълолахъа ниса дие хирияблӏо нисона аᴴкъиллъила цӏуми ōс ми сукӏола ахъакьасна гьолълъола бихха мицакьасна гьаᴴкъкъас до жугъуъкьāговацӏос зукъойо до жугъуъла киллāъкьāгиса говацӏойо дил эгāйо аьнтабла оьлохъаллāъ эᴴдо гьоᴴс аᴴкъло гаьччо оьлохъан гьоᴴс сукӏола ахъала билӏогъа аьᴴйдāкьāкъатӏ багъона эᴴкьецас зукъойо гьули бохъ тӏикейо марчӏокӏолъийо нишекийо гьула гьолцол данде гисакна гигьцас гей кӏаьйлӏочалāш лъицӏо лъичӏейо сагьирлъи йакӏиъ гаьгьийо аьдам хъуй гьай тели богьцас гьулāзу жу йохал йогъо гаьччо аьдам гей гьоло билӏогъа гьоло нигъади судийāъ йахъаъас гьаᴴкъкъа гисакна будакӏаллиъ йеᴴкьена шибаб букьакьа гьино йохна йечена йахъца гьоло гьула къази огьна охийо гьолълъо гьули оьлохъан гьолцол баъдāл йуьᴴхолъийо матӏаъ ниц гаьчӏел нисойо гьолълъо до жейса къурбан мухоллийо гьолълъос хона гей билӏогъа вагьлāдие назру тӏубази бōйо до жейса вагьалълъобза до дӯгъой муьгъалӏ гӣйо ми иᴴзал гисакийо гьула иᴴхъойо ми дил бекӏейа говатона мисрийаллиъис йакъойо кьухъийо гъечӏе тор йеᴴгьна къачӏази богьна гей до дие мукӏол мирраялис алойлис гьулāзу дарчинлис маьгьла йовагьийо до мукӏолаъ эᴴдок хискьакцал иле рокьилас кеп йокчал рокьилала эᴴхеъ лъийабацӏал дие бетӏергьан билӏогъа гаьъа цӏиходāсапарлиъ эᴴкьена гьули окколас боцӏийо кисана къацӏо бежена боцо балӏо биццал кьāь оᴴкъаъас гьули гьоглӏола сикӏаъкьāгувагьцала вагьаллийāругьунабла йаьжлāйакӏо йагъойо гьолцос бихха мицад кōъ окчийо гьолълъо гьули вагьаллиъисзу гьолълъогъой муьгъалӏ эᴴкьейо гьули оьлохъан эᴴкьейо мухал бежеллицас оᴴсцой эᴴкьейо жу бохал гулла къорлил данде билъо мекьейаъцой йикьейа цӏулали пийтӏи аьᴴгькӏис гьолълъо билъолис хеллис къор гаьгьийолъи йикъечӏе гьинил къӣ гулла мицаъ эдеъзи бахъийо мигьнацой эᴴкьейо гьули гьаᴴже дие оьжда миже дӣхъа энекзи бāхъ диела сикӏаъкьāгувагьцала йаьжлāхъа энекзи бāхъ мизос йакӏода гьолълъола гьид кьисабāкъала гьолълъола гьинолкьалкьāмекье гувāкъа миже лади сукӏо угъолло гьолълъо бийакьейāна йилӏа тели гей гьолълъола билӏоъ гей журжагьлиъ бейажецас гьино гьолълъола гьинокьалакьāбейажеш бувагъовāс агьло гаьгьийа мицаъ аᴴкъиллъи гаьъади илӏелацас аᴴкълола гаьъади аьгьи богьцас гьинолила гомдийа мицакьана йечена гьулāзу гьинода йийаццала мицāкьана йечена гей гьули аᴴкъиллъи шагьарлила кавлидойна йечена шибаб билӏола маьгьакьана йечена илӏелацас гей гьули мизохъāъ аьдамла до илӏелацас гей къацӏцӏо халкъилахъāъ до гьокӏ йагъоцас гей йе жагьилабла аьдамла мизол илмо лъай бокӏола йе аьбдалла дие аᴴкъло боха дӣхъа энекзи бāхъ миже пайда гаьгьийо жо нисаллӏона гей до мизохъа битӏараб жо нисал дил сикӏо йеᴴгьелал йатӏна гей боважаъцас йаьже гуваъас диела сикӏаъкьа гьересина гей диела сикӏал сурукъаб жо диела сикӏаъкьāгувагьийāйаьжбо битӏарабла йāхъца гьиллана мекълъи тӏекълъина йахъаъас гьолло йаьжлāъ биджи йахъцала сукӏол битӏарабла йаьжбо гей вагьаллōл лъай гаьгьийāл ритӏухъаблана гей окко меседлила мицаъ дие аᴴкъло малъи миза цӏудда меседлила мицаъ дие илмо лъай тӏалаб бова жавгьар якъутлигъана кӏетӏо гей до гьулāзу дул йатӏийосинаб жона дил данде йоᴴкъойхъаъас до гей аᴴкъиллъи дӣъ гей цӏодорлъина гьулāзу дие илмо лъайна гикьа мокъойо гей бетӏергьан аллагьлихъа гьичӏейолъи вагьли йахъца кешлъи йатӏеэшлъи дил аᴴкъиллъилал йатӏаъцас жо гей букъо аьмал бōйолъи гьулāзу кешлъиладойс гьинона йоᴴтӏолацас сикӏона аᴴкъло нилӏнана бахъца дӣхъа комак богьнана бахъца дӣхъа дӣъ аᴴкъло насигьатна гей дӣъ къуват гучна гей дӣъкьāъйāъ пачāгьидес ханлъи йōс гьаькимлāбитӏараб гьоькмо бōс дӣъкьāъйāъ халлāханлъи йōс къацӏцӏола наиблāритӏухъаб гьоькмона бōс до йаццалāл динна бāцца до йиᴴзал муьхобалъийāл йиᴴхъос до дӣкьāйиᴴхъос бечелъина къадро къиматна гьоᴴсна болъаъцас боцӏи ризкъина кӏетӏо бетӏербахъина дӣкьāйиᴴхъоцас жо цӏудда меседлигъана кӏетӏо гей дӣкьāйахъцас жо окко меседлигъа кӏетӏо гей до йеᴴкьеш ритӏухълъилала гьидкьа ритӏухъабли гьоькмолала гьидкьа до йатӏийāл нилӏал бечелъина гей дие гьоллос гъамасбана до хазиналис йовацӏилца бишун аьᴴйддāдо йōйо бетӏергьалли йилӏа аьᴴйдāла замаллāъзу зукъойо до лъингъана аьᴴйдāгьинила замаллиъ йахъийо до дунийал бахъал аьᴴйдāжу бижжи йахъна до йахъийа мехлаъ ралъадба зувакъеэш лъи тели гаьгьийāэᴴхейа зувакъеэш мāьда бизода йāхъал аьᴴйдāдо йахъна ракьна гьулиъ муькъо бохна мицас аьᴴйддāш къакъāна бетӏергьалли йāхълал аьᴴйдāзукъойо до гьолцо гьаса гувалцалаъ до гьулиъ зукъойо аьᴴйддāралъадбакьа вагьдо дунийал бахълал маче мизцалаъ гьолцо гор богьна гьуч багъослаъзу до зукъойо гьолцо гьасаъ гьаса муса йовагьцалаъ аьᴴйдлāла ралъадбаъас эᴴхейа кӏāьда йеᴴйагьцалаъзу до зукъойо гьинис амро бугъонна ралъад гиса богицӏечӏе бецалъгъа гьолцо оьрхъи гулло гьулāзу мицал бигъа гулцалаъзу до зукъойо вагьалълъо мехлаъ до зукъойо гьолцол йогьдацас устарлъилаъна шибаб водиъ гьолцол рохеллъилаъна зукъойо нитоназу гьолцоъкьāрази йахъна йахъāгьийо дона вагьалӏо дунийалликьа йакӏо цӏилӏона йахъāгьийо до гьолцо бахъилла дунийаллила аьламатликьа рази йахъна йахъāгьийо до верейа аьдаьмла гьаᴴже дӣхъа энекзи бāхъ гьардарабла гаьъад дие гьинода цӏуми йовагьийāаьдамла энекзи бāхъ диела малъ хъайлāхъа гьоллōл йечабаннейāкъа аᴴкъилабла бāхъ гьардараб гаьъад воддиъ диела кавлидой аьгъиъна эчена гьулāзу диела маьгьакьа къаравуллъилаъ эчена дӣхъа энекзи ахъцас сукӏо до гьидел йиᴴхъовāсукӏол чӏаголъи йиᴴхъос бетӏергьанна рази ахъца гьолцокьа дидой шеблаъкьāэᴴкьейа гьинилзу зарал бōс до йатӏеэшшинаблāл хел бацца аᴴкъиллъила гьинил билӏо йōйо гьолълъо билӏол алӏна гьем къаьлӏлӏōйо гьулиъ гьаьйман мухойо гъино гитӏийо истӏоллийакьа кьодо кен гулло гьолълъо гъаьрабашла мēйо шагьарлила бишун гьоъова мицакьана мекьена кьоллāсукӏоба кӏаьйна муьхона гугьу гьотта лӏо нисона илӏал аᴴкъло гаьччāхъа аᴴкъиллъила нисойо гьолӏоъ гугьна диела истӏолийакьас баьбана муьхъа до гитӏийо гъинона хулӏа аьнтлъина йечаннегьна бова миже оьмро аᴴкъло насигьатлила гьидлакьāмекье гугь миже йаьгь ламус гаьччо сукӏо кантӏизи овал уьᴴхолъда гьолцоъкьāйаьже йиᴴхъос лъаькъейо сукӏо кӏетӏа гьид оᴴкъолал уьᴴхолъда гьолцоъкьāчикейо йаьже йиᴴхъос йаьгь ламус гаьччо сукӏо кантӏизи овāкъа гьолцол ми цӏодоло эгас аᴴкъилаб сукӏо кантӏизи ова дибо къимат бōс аᴴкъилаблил аᴴкъло нилӏа гьули йилӏазу аᴴкъилаб ахъас муъмин сукӏо цӏодор ова гьолцос лъай телилъас бетӏергьан аллагьлихъа гьичӏейолъи аᴴкъиллъилас бигъа гей кьоддāл йакӏо нилӏийолъи цӏодорлъи гей дӣддāла аᴴкъиллъиладдāла дибо оьмролаш водбо телибалъца дибо оьмро бихалолъца ми аᴴкъилаб зогъда гьули аᴴкъиллъина дулзу пайдалил гей йаьгь ламус гаьччо сукӏо ми зогъда гьолълъос акъуба къарилъина дулзу гей аьнтлъи гей аᴴкъло гаьччо ийоддāс аьдамлъийо жо йилӏа хъуй гьайлиъ йахъцас жу йохал йогъо гаьччо гьулāзу аᴴкъло лъай гаьччо аьдам аьнтлъи гьинила кавлила маьгьакьа гисдāкъēна йечена шагьарлила бишун гьоъова мицакьана йеᴴкьена кьоллāсукӏоба кӏаьйна муьхона гугьу гьотта лӏо нисона илӏеш гьолълъо гьинила гьид мекьецала аьдамлāхъана гьулāзу йаᴴкъойцӏова гьидлакьāмекьецала сукӏобāхъана аᴴкъло гаьччāхъа гьолълъо нисос йуᴴцойо кен нийāйахъца бегалечӏе муьхъийо баьбана гемояб бахъца лӏо кьоллāаьдамлāл йикъаъас аьнтлъила билӏоъ эᴴдобакда бувагъоцаслъи гьулиъ эᴴдобакийāна журжагьлила оᴴкьаъ гей сулайбанис кицийа цӏодорабли оьжди або рази ōс аьнтабли оьжди ийос йакӏо кӏокӏолца гьаьрамабли хазинали хайир нилӏаъас ритӏухълъила хеллиъис тиса муьвахолча муъмилла бетӏергьалли нуко ахъабāл мейаъас лъаькъейа сукӏол йатӏийо жо гьолцо нилӏаъас кӏаъабла кōдāаьдам мискиндокӏца йикье йāькьецала кōдāбечед ōс азодо муькъо бох йокӏолцас сукӏо цӏодораб оьжо гей муькъо йуьгьчалаъ утӏна эчейо нуькучӏ ахъца муъмин сукӏола къаьмкьа баркат мокъос лъаькъейа сукӏола йажлāъ зулмо муцона бахъца муъмин сукӏо акӏкьа оᴴкъолда баркат гулца лъаькъейа сукӏос цāна йугъос аᴴкъилабли кӏетӏо амро йакӏо йоᴴкъонна къабул бōс амма аьнтаб балагьлиъ кези ахъца йакӏо йаᴴцона уьᴴхо аьᴴхейал гьицӏал жо гаьъа чикейо гьино гьакӏийо охна эжеш цӏодоло йакӏона йохна гьаьй йаькьелло сукӏо пашманлъи йоᴴкъолца йакӏиъ йуцечӏе аьйиб бегалла аьдамла рекъеллиъ бейажеш муъмиллāла сикӏаъас маулхӏаят гӯс лъаькъейа сукӏола йаьжлāъ зулмо муцона бахъца тушманлъила кьаллиъ бейажеш рокьила къацӏцӏāмунагьла йуᴴвацос цӏодораблила сикӏаъ аᴴкъиллъи йиᴴхъос лъай гаьччāл михъāъ баькьелал цӏицӏо михъос аᴴкъилаблила йакӏи илмо лъай цӏуми бōс аьбдаллила сикӏа пасалъи кьодо кьисас бечедаблис боцӏи ризкъи вагьли йахъца гьолцос билӏāхъала амма мискин сукӏо гьинила язихлъила угъолца муъмиллила бетӏербахъила гьолцол чӏаголъи ницца лъаькъейа сукӏол йиᴴхъова хайирли гьули тамбигьлиъ эжеш малъзи йōйо аьᴴдалаъ йеᴴгьцас сукӏо чӏаго гьихлъос кантӏизи ōйолъи къабул йоваъцала сукӏос гьино кьичӏеш тушманлъи йакӏиъ йуᴴцова сукӏос сикӏаъ отӏолāлъи йахъца миц богьна икълашецас сукӏона аьбдал ахъца йаьже тели нисāцо мунагь бахъечӏе гьихлъаъас гьинила сикӏакьа раьгьай гуллона цӏодораб сукӏо ахъца муъмиллис сикӏаъас миц йаᴴцойо окко меседлъийо гей лъаькъейа сукӏос йакӏо къимат гаьччо йахъца муъмиллила сикӏа лади сукӏо кикзи ōс аьбдалла гьидес аᴴкъло йоькькьа бахъийахъа бувагъос бетӏергьаллила баркатли бечед бовагьца баркат гаьгьийа сукӏол ургъелна къарилъина йикъаъас аьбдал чикейа аьмалликьа цӏилӏос аᴴкъил цӏодорлъилакьа рази ахъца лъаькъейа сукӏокьа гьичӏеголцас жо гьинкьазу кьодо йоᴴкъос муъмин сукӏол йатӏийосинаб йиᴴхъос йукъо залӏо йикьелъ лъаькъейо сукӏо гьолълъо окчина эжеш муъмин сукӏолӏо нисода илӏакъона эчеш силāл къанцӏалъийо гьаьйдāл хъолъийо жо гей кӏаъаб сукӏо сийоди жойлагъой муьгъалӏ э̄ᴴйолъи бетӏергьаллихъа гьичӏейас оьмро бихалолъца лъаькъейа сукӏобāс оьмро маьшелъца муъмин сукӏос кул бахъийоназу рохел разилъи йоᴴкъос лъаькъейа сукӏос кул аьдада бахъца бетӏергьаллис гьино гьули гей йакӏо йаᴴцова сукӏос билӏāхъала кешлъи йогьцалас гьули чӏодан гей муъмин сукӏо гьаᴴкъкъана хих тӏотӏна экаъас лъаькъейо сукӏона мицакьа кьодо гьихлъаъас муъмин сукӏола сикӏаъас аᴴкъиллъи гӯс йатӏеэш жо нисоцас миц буьчӏна тӏуцца муъмиллила сикӏал йикъеш йакӏил йаццас йаьже нисал лъаькъейа сукӏола сикӏа къацӏцӏо къаьмлӏийодāгулца гьилла макролас сайцӏорийа бетӏергьаллил рихарабла гей ахо йаᴴсалабацас гирийа гьолцол йāцца букъа аьмаллил инжитлъи гьаькъирлъи йиᴴхъос гьеренлъи гьаьлимлъилал аᴴкъиллъи йоᴴкъос гьидела йакӏо йаᴴцōлъила ритӏухъабла сукӏоба кӏетӏа гьид бейажеш боважал бāхъаъцалāла хийанатлъила жувōлзу гьалаг бовагьца бетӏергьаллис симо бӣйа водиъ бечелъила комак боваъас ритӏухълъила хеллиъис тиса уьᴴхолча йакӏо йаᴴцова сукӏос ритӏухълъила гьино биджи йōс лъаькъейāаьдамлана гьидела кешлъила бувагъолца муъмин сукӏола ритӏухълъила гьули хъосар ōс хиянатабла аьдамла йакӏиъ гаьгьийа гьавали гьалаг бовагьца лъаькъейо сукӏо угъолъ гьолцос зукъойо кул къас аьдада бахъца гьинила къуват жанлиъкьāйиᴴхъал йакӏкьа гаьгьийо жо йолъона йеᴴкьеш муъмин сукӏо балагьлиъис тиса уьᴴхош лъаькъейо сукӏо гьолцола мицаъ балагьлиъ кези ахъца капураблила сикӏа мадугьал угъолца аллагь икъелцала илмола муъмин сукӏо хъосар ōс муъмин сукӏокьа гьарзалъи баркат кьодо йоᴴкъолъ шагьарзу рази бахъца лъаькъейо сукӏо угъолъ рохел бахъна илӏелабас муъмиллāла баркатликьалакьāшагьар машгьур бахъца лъаькъейа сукӏобāла сикӏāгьоло бугъолца аᴴкъло гаьччо сукӏо мадугьалликьа лъоᴴвас аᴴкъил сикӏо йиᴴцонна эчеш мицахъалли сукӏола аьдамлāш божилъи йугъолца божилъи гагьийа сукӏо балъголъи гьиниъ йохца насигьатла зовагъаъда халкъ пасад бахъца аᴴкъилла дӣсбалъийодола тушмаллāкьас мокъоцас гьинкъи даьгьаб гей сукӏоллабза гьинкьа кьодо сукӏос жо йохда гьолцо гьинилзу кешлъи йōс кō йохна йаьже нилӏийолъи йатӏеэшлал гьинкъи гаьъа йакӏо кӏетӏа ийоддāла аьдамлил кӏетӏо цāᴴ рец йиᴴхъос йакӏо чикейа бикинчийал гьоᴴс бечелъи йиᴴхъос йакӏо кӏетӏа сукӏо гьинил пайда хайир насиб бōс йакӏо чикейа сукӏо гьинкьа кьодо балагь кьисас кешлъилаъкьāмихъойо гьаьрамаб хайир божи гаьччо бахъца ритӏухълъи йиᴴжецалāс муькъо тели йахъцалакьа божал ахъца йакӏо йоᴴкъойо ритӏухъаб сукӏо чӏаго гьихлъос кешлъилагъой муьгъалӏ эᴴкьейал хел кьодо мокъос йакӏиъ гьилла макро гаьгьийо сукӏо бетӏергьаллил цӏодоло эгас йакӏо йаᴴцона уьᴴхо аьᴴхейакьа гьули рази ахъца йакӏо йоᴴкъонна нисона йахъца чикейо сукӏо тамбигьлиъис эᴴццакаъаслӏо нисона амма муъмин сукӏо хъосар ахъца кьухъийо амма аᴴкъло пикро гаьччо ийоддāс аьдам йеᴴлъейо йахъца булӏила мāᴴлъ мехелла меседлила кӏоьййалъ муъмиллāгьаьракат багъос гьоᴴс кӏетӏослъи йовал лъаькъейа сукӏобāла бикье баькьейолъила бетӏергьаллис симо бийиллис сид сукӏо кō йеᴴцакӏна нилӏца садакъалил ниццас жо гьулāзу гьолцос бечелъи жена телилъца бацосола кō йилӏакъонна йохца гьинил мискинлъилал сахаватаб сукӏос кӏетӏо оьмро бахъца бадлос оᴴх йоцӏилла сукӏосна оᴴх йоцца букъо багьа бахъаллъид баьба муьгъаттāцӏуми бōва сукӏол халкъила наьъана ницца амма гьоло мисоцала сукӏола матӏакьа баркатлис мугьро бахъца кӏетӏослъи йовал икье аькьецас сукӏо ахъца аллагьлиъкьāбаркат мизцас сукӏо амма кешлъи йиᴴзцала сукӏокьа кьодо кешлъи йоᴴкъос бечелъилал михъāтил тухъилло сукӏо лӏийодāэкца муъмин сукӏола мицалъ боцӏийо кьоᴴва бахъца гьинис хъизан бугъоллал залӏо насиб йахъца аьбдаллилӏо нисода аᴴкъиллил лагълъи йовас муъмин сукӏос аьмал оьмролаш хоьхо гей аᴴкъилабли сукӏо аьдамлāш йакӏода гьиндойдāкьисабас муъмин сукӏол дунналликьа шапакъат михъос лъаькъейа сукӏобāнна мунагьла йовагьцалāнна гьидел мехейо азаб акъуба михъос насигьат баццалал илмо лъайна бацца кантӏизи ōйолъи йатӏеэшна аьбдал гей кӏетӏа сукӏокьа бетӏергьан рази ахъца симо шайтӏан гаьгьийал гьолцо тамбигь бōс лъаькъейа сукӏола хоьхи хемуха йеᴴйагьаъас муъмиллāла хоьхиш хемуха йилӏāйāхъца аьмал кӏетӏо гаьгьийо ахъо гьинила бетӏергьаллила къаьмкьа гулцас таж йахъца йаьгь ламус гаьччо ахъо гьолцос лӏоьᴴвāкӏовакӏолцас унти бахъца муъмин сукӏос къас ният ритӏухълъилаъ муьхойо бахъца лъаькъейāишлāъ гьилла макро бахъца лъаькъейа сукӏола сикӏас калам аьдамлāш гьеᴴ къēмегьцас жо гей муъмиллāла сикӏа аьдамла хъосар бōс лъаькъейо сукӏо къаьм лӏийодāэкца гьолцос иш болъос муъмин сукӏола билӏос бигъа билӏāбахъца инсан кӏетӏо гейлӏо нисос гьолцос цӏодорлъи йегана йакӏиъ гьилла макрона хиянатлъина гаьгьийо халкъилаъ нуькучӏ ахъца гьинилзу жу лӏийодāна эгана гьинизу жу лагълъилаъ икъеллолъи ахо гей баьбалаш лукӏмана гаьчӏел букъо аьмал бōвагъалгъа муъмин сукӏол йикъеш гьинила саконелийал йаццас жо лъаькъейа сукӏос йакӏо цӏоцӏойо йахъца гьинис маьче богьдагулцалал оᴴх йоцӏлал оьлло баьба михъос йочӏчӏāхияллāкьа оьмро богьцас сукӏо аᴴкъло гаьччо сукӏо гей лъаькъейа сукӏобāс хъала мосона гугьцас мисо гей муъмиллāла хоьхис хемух билӏāмизаъ бахъца лъаькъейа сукӏол гьинила мунагьла гаьгьийа сикӏа къор гулца муъмин сукӏо балагьлис тиса уьᴴхош кōда йикье йаькье гуванна михъоваъцой сикӏала каламлиъкьāмихъос инсаллил боцӏи ризкъи аьбдаллил гьинис гьино гицца йаᴴкъойцӏойо гейлӏона цӏодораб сукӏо бацола аᴴкълолахъа энекзи ахъца аьбдалли йаьже нисослаъзу йегалца жу рази ахъеэшлъи аᴴкъилли жу нукучӏ ōвал жавабна нилӏаъас ритӏухъабли нуьъли битӏараб нисос оᴴтӏолаги нуьъ оᴴтӏолас ургъизи ахъечӏе нисова йаьжи балъай йаькьеллаъцой лъукъзи ōс аᴴкъилаблāла сикӏаъас дару гӯс кӏетӏо йаьже нитоназу гьихлъос оᴴтӏолāлъи гьоᴴс лагьзатлиъ йикъеш кешлъилал иᴴгьолдабацāла гьиделзу гьилла макро бōс маслаъатлъи йогьцала сукӏобāла йакӏиъ рохел бахъца муъмин сукӏокьа балагь мокъаъас лъаькъейāсукӏоба балагьлиъ багъойбāцӏна бāхъца йоᴴтӏолацас сикӏо бетӏергьаллил йатӏаъас ритӏухъабла сукӏобāкьа гьули рази ахъца цӏодорабли гьинис илмо лъай муцос аьбдаллила йакӏи аьнтлъи гиса чӏалӏеш йикье йаькьецас кō ханлъилаъ йахъца кӏаълъила лагълъилаъ кези бовагьца ургъеллихъа аьдамли къаьм йохолца кӏетӏа йаьжи гьули рази ōс муъмин сукӏо мадугьаллил гьино йегалца лъаькъейа сукӏобāла аьмал хасиятли жувōлзу къосси бовагьца кӏаъаб сукӏо гьинила билъолис хо зизāъас кӏаълъи гаьччал боцӏи ризкъи ками бахъаъас ритӏухълъилас гьино чӏаголъилас гьино гей чикейа гьиноли хеллиъ бейажеш аᴴкъилабли оьжди або нисойо йōс йаьгь ламус гаьччо сукӏо кантӏизи огьдана нисō йохаъас гьинила кӏетӏа каламлиъкьāинсаллил кӏетӏослъи йиᴴхъос хиянат сукӏола йакӏиъ кешлъи йахъца сикӏо цӏуми йōва руьгьна цӏуми бōс ургъизи ахъечӏе икълашейо пасад ахъца кӏаъаблила йакӏил тели жо йацца амма гьоьшшона йиᴴхъаъас кӏаълъи гаьчча йакӏил йатӏийо жо йиᴴхъос муъмин сукӏол оᴴтӏолāлъи йатӏаъас лъаькъейо сукӏо инжитлъилаъна къабигьлъилаъна эᴴкье гōс йакӏо йаᴴцойо инсан ималли сапарлиъна цӏуми ōс лъаькъейо сукӏо мунагьли лӏийодāэкилца гьоᴴс сукӏо жу бечедаб гейлӏо нисона эчеш гьинис гьоьшшона йахъаъдана бадисо ласо йукъо бечелъи гьинис йахъдана гьоьшшона гаьъалӏо нисона эчеш инсаллис бечелъи гьолцола оьмролахъаш багъоцас магъало гей мискин сукӏол гьолълъос гьинкъи йахъаъас муъмин сукӏокьа кьодо нур йечена йахъца лъаькъейа сукӏос канлъи йедна йолъос букъа аьмаллиддāла даьъба йаьже йахъца аᴴкълова йовахийо аᴴкъилаб ахъца бигьа йиᴴхъойо бечелъи гьех йолъос гьаьтеэчена йокӏолло бечелъи телилъца кул бахъийо жо йиᴴхъаъда йакӏо кӏокӏос йакӏкьа гаьгьийо жо йиᴴхъойолъи оьмролаш мокӏлъилаъ йикъелца насигьат аьᴴдалаъ мейэшлал азаб михъос амрова тӏубази йовагьийал кири чахча аᴴкъилаблис насигьат маулхӏаятлис мокӏ гей хеллила кӏицлиъисна гьолълъо тиса бāгъос аᴴкъло камилаб бахъийодола къимат кьоддāкца хиянат сукӏос гьино йилӏа загьматаб йахъца цӏодораб сукӏо илмо лъайлигъой муьгъалӏ эᴴкьеш аьбдалли гьинис аьнтлъи гиса йагъос лъаькъейа чапарли балагьлиъ бейажеш божи гаьгьийо вакил унтилал даруцой ахъца насигьатла йовахаъцалāкьа кьодо мискинлъина инжитлъина йоᴴкъос нисойо йохна эᴴкье гогьцалас гьуьрмат бōс мурадлиъ оᴴкъолъ йакӏо рази йахъца аьбдаллāнуькучӏаб жолъилаъ йикъелца жувōл кантӏизи бовал муьхобалъийолъи аᴴкъиллигъой къацӏо эчейал аᴴкъло мокъос аьбдаллигъой ваццалъи йōвал зарал бахъца мунагь бōвал муьгъалӏ балагьна мокъос муъмин сукӏол шапакъатлил бечелъи йиᴴхъос кӏетӏа сукӏо къовала къовал муьгъаттāирс бечаннēш мунагьабли сукӏо боцӏи ризкъи муъмиллāл гьихлъал бокӏолца мискиллис муькъо бох йоцӏийо йахъца гьилла макроли мицалъ йахъийо муькъо бох залӏиъ йēᴴш цӏицӏакьа йакӏо йугъоцас сукӏо гьинис оьжо атӏаъцас сукӏо ахъца оьжо аццала гьули цӏицӏолилъ агъечӏе эчаннейаъас муъмилла оᴴха йоваццал бейасца апаракӏлāс оᴴх нукона гьихлъос аᴴкъилабли ахъа билӏо йōс аьнтабли гьули гьинила кōдāд йугъолца кӏетӏа гьидкьāэᴴкьецас сукӏо бетӏергьаллихъа гьичӏеш чӏикӏ чӏекӏдийа гьидкьāэᴴкьецала гьули эᴴлъана оваъас аьбдаллила сикӏа гьинила михъāъ баькьелал цӏицӏо михъолца аькъилаблила сикӏа жу цӏуми ōс оᴴсо гаьччāс гьиᴴсо йоьчӏчӏо йахъца оᴴсо йогьдабагулцалāс муькъо бохас йоцӏийо йахъца битӏараб нуьъ оᴴтӏолāъас оᴴтӏолацала нуьъли сидилъ гьоᴴсо йеᴴхенна гьереси нисос йаьгь ламус гаьчча сукӏо аᴴкъиллъи йиᴴзца амма йиᴴхъаъас цӏодораблил илмо лъай бигьазу михъос аьнтаб сукӏодойс атāк гьолцола йаьжиъ аᴴкъиллъи йиᴴхъаъцаслъи йикъе дул суд аᴴкъилла цӏодорабла гей судлӏо нисода гьоллол гьидеш гьино йикъеш суд аьбдаллāш аᴴкъло гаьъа судлӏо нисода гьолло гьилла макролас гьино йиᴴзца аьбдалла мунагьлāдойс бовачоцала аьдамлāкьа лъоᴴвабас кӏетӏāаьдамлāла билӏокьа баркат гулца йакӏилзу йикъеш гьиниъ гаьгьийо пашманлъи къарилъи йакӏиъ гаьгьийа рохеллиъ сукӏос сукӏо алӏо эᴴкьаъас лъаькъейа сукӏос билӏо йугъос муъмин сукӏос къай кӏетӏлъис гей гьино инсаллил йаᴴкъойцӏōлӏо гиццас амма ахирна гьолълъо хеллиъ бейажеш лъоᴴваслаъна кӏокӏал йахъца аьдамлис йакӏо рохелна пашманлъилаъ йуьᴴхал йахъца капураблāла ишлāл тамбигь насиб бахъца кӏетӏāсукӏобāла ишлāл кири бахъца аᴴкъло лъай гаьччо сукӏо лъинкьаназу божча цӏодорабли сукӏо шибаб хаьба масана багъос аᴴкъил кешлъилахъа гьичӏена гьолълъодойс атāэчеш аьбдал сидхъана гьицӏаъас гьулāзу гьоᴴссидихъана йахъаъас гьолцол йогъо йеᴴхенна симахъоцала сукӏо аьнтаб жо йōс кешлъилал иᴴгьолдацас халкъилал атӏаъас кьоллāаьдамлāл аьнтлъи насиб йахъца цӏодораблāл илмо лъайлис таж йиᴴхъос чикейāаьдамла кӏетӏāсукӏобāдой аьᴴйдāахирна къаьм йуьᴴкъолча лъаькъейāсукӏобāна муъмиллāла кавлидой къаьм йуьᴴкъолча мискиллидойс мадугьанна очош бечедаблис ваццāна тели бāхъца мискинаб мадугьал охаъцалал мунагь бахъца гьардараб гаьъад мискиллāкьа йакӏо йугъоцас сукӏо кешлъилал иᴴгьолдабацас сукӏоба къосси бāхъна гаьъад амма кӏетӏослъи йогьцас сукӏо аьдамлāл ацца гьулāзу гьолцокьа божилъина йōс шибаб гьаьлтӏи пишалис пайда хайир бахъца наьгьакъда йикълашецала сикӏа гьоᴴс мискинлъи йоᴴкъолца аᴴкъилаблāс бечелъи гьидела къаьмкьа гулцас таж йахъца аᴴкъло гаьччāла муьхо маьхейолъила жуьвōл гьоᴴс аьнтлъилаъ бейажеш оᴴтӏолаъцāла нуьъли аьдамла хъосар бовагьца оᴴтӏолацала нуьъли ми иᴴсос бетӏергьан аллагьлихъа гьичӏецас инсан эᴴлъейо ахъца тушмаллихъа багъона бахъаъцала хъалалилъ гьолцола къованна гьолълъо хъалалиъ гьичӏейолъи гаьъа бетӏергьан аллагьлихъа гьичӏейолъи маулхӏаятлис мокӏ гей хеллила кӏицлиъисна тиса бāгъос халкъ телилъда халлис къимат кьоддāкца аьдамла даьгьбалъда гьули пасад ахъца сабру букъо гаьгьийо гьинила аᴴкълола кьоддāкӏца симо гьех бигьцала гьинис аьнтлъи гиса йагъос йакӏила сабрула магъол чӏаголъи ницца сукӏол йахъийа жойлакьа йакӏо йагъолāлъи лӏоьᴴйш унти гей мискиллāл зулмо богьцалāгьоллōл бāхъилло аллагь какзи ōс пакъирлāкьа йакӏо йугъоцалāгьолцос цāᴴ кьоддāкӏца лъаькъейа сукӏоба гьидела кешлъила лӏуьвабахолча муъмилла гьидела кӏетӏослъила хъосар бовагьца аᴴкъиллъи аᴴкъилабла сукӏобāъ гей гьоᴴсолаъ гьули аьбдаллāъна йиᴴхъос ритӏухълъила халкъ кьоддабāкӏца мунагьли шибаб къавмалил рогьо ниц бōс цӏодорабли лагъли хан рази ōс йаьгь ламус гаьчча лагъли гьолцос симо бийиллис гьеренаб жавабли симо болъолца хъачӏабли йаьжи симо йилӏа бийиллис аᴴкъилаблāла сикӏаъкьāилмо лъай гӯс аьбдаллāла сикӏаъкьāаьнтаб йаьже гӯс бетӏергьаллис гьаьй йоᴴкъаъцас маьче гаьъа чикейāна бегабас кӏетӏāна бегабас сикӏас гьеренлъи чӏаголъилас хоьхо гей йоᴴтӏолацала сикӏа пасад бōс аьбдалли абос малъи хъай гьица мейаъас кантӏизи ōйолъи йохийал аᴴкъло мокъос муъмин сукӏос билӏо хазиналис йоцӏна йахъца лъаькъейа сукӏобāла боцӏи ризкъила балагь кьодо мокъолца цӏодораблила сикӏа илмо лъай мите мēш аьбдаллāс йакӏода гьолълъодойс атāйовачош лъаькъейа сукӏобāс къурбан бетӏергьаллил батӏаъас муъмиллāла гьари доьъалкьа гьули рази ахъца лъаькъейа сукӏос гьино бетӏергьаллил йатӏаъас ритӏухълъи тӏалаб йогьцас сукӏо гьолцол ацца гьинолкьас тарзи ахъийа сукӏол тамбигь букъо бахъца нисойо йоваъцас сукӏона хеллиъ эᴴкьеш журжагьна жагьандаманна бетӏергьаллидой гьаьгъа аьᴴйдāгей аьдамлāла йакӏиъ гаьгьийо жо гьолцол йилӏазу ахо йикъаъасди йаьгь ламус гаьчча сукӏол йатӏаъас жу кантӏизи ахълал аькъилаблāдой гьицана эᴴкьаъас гьули йакӏиъ рохел зогъда мотӏо цӏилӏона бахъца йакӏкьа мокъова ургъелли йакӏо йугъолца цӏодораблила йакӏи илмо лъай тӏалаб бōс аьбдаллāла сикӏа йуьᴴхъчаш жо аьнтлъи йахъца мискин пакъирлил къацӏцӏāводбо чикейāйāхъца йакӏо цӏилӏовāл нитоназу бейтен йахъца йоькькьана йахъна бетӏергьаллихъа гьичӏейолъи ахо гей тели бечелъина йиᴴхъона гьолълъола ургъеллиъ ахъийагъа дул атӏийа сукӏогъой йуьᴴхъийо чӏагьбаш кен ахо гей йакӏиъ симона бахъна мухал бегъакӏийа оᴴсис хо йуьᴴхъийагъа симо гьех бигьцала тушманлъилас цӏо лъишелца сабру гаьгьийасола даьъба йаьже йолъолца кӏаъаблис гьино зазлис йоцӏийо йахъца муъмиллис гьино йаᴴкъойцӏойо йахъца цӏодорабли оьжди або рази ōс аьнтабли ийо нуькучӏ йōс аьнтаб гьинила аьнтлъилакьа рази ахъца цӏодораб сукӏо йаᴴкъойцӏойо гьидлакьāэᴴкьеш аᴴкъло насигьат зогъаъда мурадлиъ оᴴкъаъас аᴴкъло ниццас телибалъда мурад гикьа мокъос гьинила сикӏала кӏетӏа жавабли инсан рази ōс нисал нуцӏāцо нисойо йаьже ахо гаьъад цӏодорабли сукӏола гьиноли кьоддāбейажеш гигъа гаьгьийа журжагьлиъис гьули хъосар ахъца йукъо йакӏо гаьгьийа сукӏос билӏо бетӏергьалли къаьм лӏийодāйекилца къоролайлила маче бохас оьрхъи гьолцо гаьлълъāчо йечаннēш чикейа сукӏобāс ният къас бетӏергьаллил батӏаъас кӏетӏа сукӏола каламликьа гьули рази ахъца гьаьрамаб боцӏи ризкъи йакӏо йоцӏечӏе бокӏоллас билӏо йугъолца ришват батӏеэшлāс чӏаго гьихлъолца муъмилли йаьже пикро богьна нисос лъаькъейа сукӏола сикӏа кешлъи чӏалӏеш лъаькъейа сукӏодойс бетӏергьан атāэчеш муъмиллис гьари доьъа гьолцол тухъца йакӏо аваданлъилаъ гаьгьийахъа гувабацӏовāс йакӏо рази йахъца кӏетӏа хабалли лӏоьᴴва йилӏакъолца аᴴкъилаблāъ эᴴдо иᴴхъос бетӏербахъи кӏетӏлъицасна насигьатлихъа энекзи ахъцасна сукӏо нисойо жо аьᴴдалаъ йеᴴйаъцала сукӏо гьинис оьмро инжит гьаькъир бōс насигьатлихъа энекзи ахъийал аᴴкъло мокъос бетӏергьаллихъа гьичӏейолъила аᴴкъиллъилаъна адлолаъна уьᴴхо аьᴴхелца цāᴴ йеᴴкьал аьᴴйдāаьдамлис сабру мутӏиълъи телилъца йакӏис пикро хиял инсаллис гей сикӏас жаваб бетӏергьаллис гей инсаллил гицца гьинис ният къас мацойо гейлӏона бетӏергьалли масана шибабли ругьлис пикро хиял дибозу ишла бетӏергьалликьа боважна йечабаннейагьда йакӏкьа гаьгьийо жо тӏубази йахъца гьоᴴсдана мурад гаьчӏел гьоьшшона жо йахъинна гаьъа бетӏергьалли лъаькъейа сукӏобана бāхъинна гьолцо балагьлила водлāл бетӏергьаллил букъо аьмал гаьгьийāбāтӏаъас гьоллōл тамбигьлиъис тиса муьвахаъчалакьа йакӏо йоᴴкъос гургьел рагьмолана божилъилана мунагьла чурзи йовагьца бетӏергьаллихъа гьичӏейолъила кешлъи муьгъаттāтӏуцца инсаллила ишлāкьа бетӏергьан рази ахъда гьолцола тушмаллāгъойна рекъел бахъилца гьолцо гьаьла бацӏадса йиᴴхъойо йоькькьа жо ахо гей оᴴтӏолана йиᴴхъова телилагъа инсалли гьинил эᴴкье говал гьино кьодос гьакӏца гьолълъо гьид гьули бетӏергьалли эжеллис аллагьлила сикӏад пача икълашеш пачали битӏараб гьоькмо богьцалаъ гьолцола мицана мунагь боваъас ахо йаᴴсалабацас сайцӏорийана сайцӏорийāс хаьтӏāна бетӏергьаллиъкьāгей базаргаллила боьъоъ гаьгьийа гирийана гьолцо йовагьийāгей кешлъи йōйолъи пачāл йатӏаъас ритӏухълъила гьоллос ханлъи йилӏакъолца йоᴴтӏолāъцас сикӏо пачалил йацца оᴴтӏолāъцала сукӏос къиматна бōс гьолцо пачалис симо хеллис чапар гей амма аᴴкъилаб сукӏохъа гьолцос къаьм лӏийодāйуьᴴхонна йахъца пачалис мотӏо мацойо зогъда рагӏиятлис йакӏо гигъа йеᴴкьеш гьули рази ахъийолъи йеᴴлъейо гей эмедāла гьасалъ аᴴкъиллъи йиᴴхъойолъи месед йиᴴхъовагъа кӏетӏо гей аᴴкъло насигъат михъойолъина ахо гей окко месед йиᴴхъовагъана мацова аьдамлāш гьино кешлъилаъас бовачойолъи гей гьинисзу гьино цӏуми йōйо сукӏо хъосар ахъца пасадлъилас аьᴴйдāш жо чӏугьи пахрулъи гей къаьм лӏийодāйекийāс букъо аьмал бахъийолъи гей мискиллāъ эᴴдо сабру мутӏиълъилаъ ахъийолъи ахо гей чӏугьараблāс давла биццас ахъцалагъа бетӏергьаллис йаьже йохийāл кӏетӏослъи йиᴴхъос гьардарабла гаьъад гьолцокьа йакӏо йоᴴкъона боважийа къаьмиъ аᴴкъло гаьгьийахъа цӏодораблӏо нисос кӏетӏа каламлид икълашецалас илмо лъайна дӣслъис цӏодораблāл аᴴкъло малъи маулхӏаят гей аьбдаллāл тамбигь гьидесзу аьнтлъи гей аᴴкъилаблила йакӏиъ гаьгьийона гей гьолцола сикӏа нисоцас жо гьолцола сикӏаъаслӏо нисода аᴴкъло насигьат гӯс нийāкалам тӏотӏис нуцолъийо гей йакӏил лазатна ницца гьолълъо лӏоьᴴвāл даруна гей гьоло гей гьино инсаллил йаᴴкъойцӏойолӏо гиццас амма ахирна гьолълъо хеллиъ бейажеш нуковахъа сукӏо огьдас гьолцола оᴴха икье аькье голцас гаьлълъоха гьули гьаликатаб къадараб сукӏо кешлъилал иᴴгьолдас гьолцола мицаъкьāцӏо гӯс мекъабли сукӏо даьъба йаьже йиᴴте йēᴴш мицахъалли сидил гьоᴴсо ваццāна атабāкӏца зулмолалъдāгьаьй гаьгьийа гьинис гьицас сукӏо къосси ōс чикейа гьидна эжеш гьаьй йаькьенна говацӏойо сукӏо гьилла макролал иᴴгьолдас сикӏо чӏекӏдокӏцалас йакӏиъна кешлъи йуᴴцона йахъца гьаьлдийо кеᴴйа кьухъийо таж гей ритӏухълъилаъ оьмро мēйал гьулина гуцӏос сабру букъо гаьгьийо багьадурлигъана кӏетӏо гейлӏо нисос гьинис тавакал гаьгьийона шагьар кōъ бокчийагъа кӏетӏолӏо нисос цӏула аьдамлāмилъинаъ йагъос амма лъōкьади цӏула йоᴴкъōлъина бетӏергьаллиъкьāгей раьгьат гьаьлкилаъ муьхъчаш хъохъова баьбалаш лукӏма ахо гей даьъба йаьжиъ бесал билӏо йоцӏийо зизāхологъана ōвакьа оᴴкъеэшла оьждигъана цӏодораб лагъ кьоддāслӏо нисос иснāъ балӏо битӏийа ирслис бутӏана михъослӏо гьолцол окколас гьаьл бикъелца цӏойла пирали меседлис гьаьл бикъелца цӏойла кутакли инсаллила йакӏис гьаьл бетӏергьалли бикъелца чикейо сукӏо чикейа сикӏахъа энекзи ахъца оᴴтӏолаги сукӏона кӏортӏон миц аьᴴдалаъ мēш мискиллāкьа лъоᴴвацас сукӏо ахъца гьоллōл бāхъилло аллагь охаъцас сукӏо сукӏокьа балагь мокъовакьа рази ахъийо сукӏона тамбигьлиъис тиса уьᴴхаъаш ицилāс къаьмкьаш таж гьолцола къовас къова гей къовас къадро къимат ийо або гей аьбдаллила сикӏаъ пасигьабла йаьжбо кьувахъаъас гьаькимлāкьана кӏортон миц йилӏазу кьухъаъас ришват ниццала сукӏол пикро бахъца ришватлихъа йогьна йахъаъцас жо гаьъалӏо гицӏна гьули нāйежена йеᴴкьедана гьолълъохъа мурад тӏубази бахъцалӏо лъоди гьинис йакӏо йугъоллолъи йуᴴцоцала сукӏо гьиниъ божи рокьи дӣскӏис бета йакӏо йугъōлъи йакӏкьа йоᴴкъолцала гьалмагълъи йугъолца аᴴкъилликьа аьйиб гуллаъкьāбахъийо асар тели гей гьоᴴсчӏитӏ кӏобала баькьенна аьбдаллил бахъийа асарлигъа чикейо сукӏо питна баьгъиълал иᴴгьолдāзу ахъца амма лъаькъейо наиб оᴴкъоссāъ гьолцокьа кьодо кӏапӏейа йагъоллийо сӣᴴгъой кези ахъийолъи ахо гей аьнтлъила аᴴлъо йоцӏийо аьбдал кези ахъийагъа кӏетӏослъилал кешлъи йогьцала билӏоъос кешлъи йолъал рес гаьъа даьъба йаьже йахъийолъи йеᴴлъейо гей мосийа кӏāьъаш гиса йогицӏал гьаьдур йахъийа эᴴхелъ даьъба йаьже йолъола йуьᴴхолъал аьᴴйда бетӏергьаллил йатӏаъцас къона жо гей аьйиб гаьгьийо ритӏухъ ōйолъина аьйиб гаьччал тамбигь бōйолъина аьбдаьллила кōъ окко сийо йовалди аᴴкъиллъи йохалди гьолълъонна аᴴкъло оьлаъаш гьолцос гьалмагълис рокьи кӏетӏо цаццо йōслаъ загьир йахъца къарилъи кьодо йоᴴкъолъ мийахъал бāцца иснана аᴴкъло гаьчча сукӏо йаькьенна кōна йохна аманат бōс сукӏос нагьлъи йоцӏослӏо нисона йаьжена ницца даьъба йаьже йахъал йатӏийо сукӏо мунагь бовал баццас сукӏо гей чӏугьзи ахъна кав гьоъокьакӏцас сукӏо гьинизу жу лӏийодāкӏцас сукӏо гей йакӏиъ чикейо къас гаьгьийāл талигьаб водо йоᴴкъаъас кӏортон миц баькьелцалāнна балагь мокъос аьнтаб оьжо къайбакьа зогъда къарилъи кьодос йолъаъас аᴴкъло гаьчча оьждина або рази оваъас йакӏо аваданлъи инсан сагъ огьцас дару гей йакӏо къарид йахъда лӏоьᴴва хъохъос лъаькъейа сукӏол ришват аᴴгъаъас бокчина ницца гьолцо мекъаб гьоькмо боваллъид цӏодораб сукӏо аᴴкъойцӏо аᴴкъиллъи гаьлъāчо говацӏона ахъца аьбдаллис гьаьйда гьуги гьоттāгувабацӏона йāхъца аьнтаб оьжо абос йакӏис унти гей гьули ōва ийола йакӏил пашманлъина гей аьйиб гаьччал тамбигь бōйолъи лъаькъейо жо гей вагьаллāзу чикейо гей йакӏо йаᴴцō гаьгьийаддāла гьаькимла лӏуьручӏбад бāькьеллолъи илмо лъай гаьгьийа йаьже пикро богьна нисос цӏодораб сукӏона гьинил жу йогъодакьа ахъца гьокӏ йоъинна эчецас аьбдална аᴴкъиллъилаъ икъелца сикӏо йиᴴхъона эчеда цӏодораблъилаъна бикӏзи ōс атāогицӏна эчейо сукӏо гьинил пайда мизцас сукӏо гей бадло нисойо жо гьолцо гьоᴴсна аьᴴдалаъ йеᴴйаъас биджи йахъанна йикъанна йатӏаъас аьбдаллил гьолцол йацца йакӏиъ гаьгьийо жо гиса йагъал иман гаьччолъиладдāла муьгъалӏ гьаькъирлъи йоᴴкъос инжитабла ишлāгъа муьгъалӏ рогьо ницна мокъос инсаллила сикӏаъ аᴴкъилабла йаьжбо гилъилло ралъадлъилаъ йийакъелца аᴴкъиллъина зарпилаъ йеᴴкьецас эᴴхеш лъилъилаъ йикъелца гьоькмо бōслаъ аьйиб гаьгьийона иженна аьйиб гаьччо уьволлолъи кӏетӏо жо гаьъа аьбдаллила мица даьъба йаьжиъ бейажеш сикӏаддāла гьолцола михъāл кӏобалāна йеᴴйахеш аьбдаллила сикӏаъас миц жу угъолцас жо гей гьолцола поровāнисойона гьули эᴴдо экилцас хъаранди гей мицахъаллис йаьжбо энекзи ахъцалал бисун кӏетӏо кен гей лазатликьа йаьᴴчибāцӏилца гьолцо гьоллōл кьодтуцӏо билӏо йогьцас сукӏо ахъца гьули йугъолцалāс ис бетӏергьаллис цāᴴ билӏāхъала гей муъмин сукӏо гьулиъ эᴴдокца гьолцол гьоьшшона гьинкъи гаьъа бечедаблис боцӏи ризкъи вагьли гьолцос билӏāхъала бахъца гьолцол йакӏил пикро бахъца гьоло гьиндой гугьна бахъаъцас кало гейлӏона экал аьᴴйдāинсаллис йукъо йакӏо йахъца цāᴴ йеᴴкьал аьᴴйдāаьдамлис сабру мутӏиълъи телилъца нисона гикьа йоᴴкъал аьᴴйдāжаваб нилӏийолъи аьбдаллъина инжитлъина гей инсаллила ругь жанли унти буьволча амма йакӏо йекийолъи лъōхъад йохна йахца цӏодораб сукӏола йакӏил илмо лъай михъос аᴴкъилаблила аьᴴгъали аᴴкъло тӏалаб бōс сайгъатла нийаццала гьинил дунийал къекъе мēш укъа гьаькимлъилаъна оᴴкъос гьули суд йōслаъ аьᴴйддāикълашецас битӏараб гейлӏо гицца оᴴкъона гьолцол данде эчейа сукӏо суалла нийаццал цӏула йагъова жойла даьъба йаьже йолъолца бāхъаъаслӏо нисона бечейаъ балӏо маслаъатна бōс ишелдана симахъойо ис багъона бахъаъцала шагьарбалъ эᴴлъейо ахъца даьъба йаьжена йелъейо йахъца хъалалила гъешейа кавлилъ инсаллила икълашейана оᴴхал кен йиᴴзца гьолцола сикӏаъкьāгувагьийа йаьжлāна гьолцол баьба цаᴴ йиᴴхъолца мица аьдамна икьеш чӏагона ōс тели икълашецалал йикъал нуцӏос гьули кӏетӏо ахъо йиᴴхъовал кӏетӏослъи йиᴴхъос бетӏергьаллис баркатна михъос мискин сукӏо гьеренна гьалимна бовагьца амма бечедабли хъачӏаб жаваб ницца ваццалӏо нисоцас сукӏо ваццана ахъаъас амма гьоᴴсо гьоᴴс вацца истӏигъана кӏетӏо ахъца аᴴцона эᴴкье гогьцас мискин сукӏо кӏетӏо гей сикӏаъ гьилла макрояб мицна къаьмиъ аᴴкълона гаьчча сукӏогъа илмо лъайлил гьино гаьччо къаьмна кӏетӏо гаьъа хаьба йилӏа багъоцас хих тӏотӏечӏена хаьба нāди мехечӏена гьихлъаъас гьинилазу аьнтлъила инсан угъолца амма гьолцола йакӏи бетӏергьалликьа симо бōс бечелъила ваццāна тели бовагьца амма мискинлъила гьоᴴс гāьгьийо ваццана атāкӏца оᴴтӏолана нуьълъи йōйо сукӏо тамбигьлиъис тиса уьᴴхаъаш мекъаб йаьже нисоцас сукӏона хъосар ахъаъас телила гургьел раьгьмо гьарзи бōс гьаькимлāдой аьᴴйдāна бечена тели сайгъатла нийаццалāсна гьалмагълъилаъ сукӏоназу ахъца мискин сукӏо къацӏцӏола иснāнна атӏаъас ваццāна гьолцодойс йилӏазу атāбоьчош нилӏийо йаьже гьоᴴсна тӏубази йоваъцала гьоллогъой муьгъалӏна гьихлъос гьули гьинил жу аццала аᴴкъло лъай тӏалаб бōс гьинилзу кӏетӏослъилал аᴴкъиллъилаъна цӏодорлъилаъна эчеш гьули оᴴтӏолана нуьълъи йōйо сукӏо тамбигьлиъис тиса уьᴴхаъаш мекъаб йаьже нисоцас сукӏона хеллиъис тиса уьᴴхаъаш аьбдалликьа гьарзалъи бечелъи кьухъаъас йилӏазу кьухъаъас гьаькимлāкьа кьодо лагъли ханлъи йōйолъи инсаллила аᴴкълола гьолцос сабру букъкӏис аьйибликьас кьодос тилӏкийо инсан цāᴴ йеᴴкьейо ахъца пачалис симо бӣйолъи йеᴴлъейо йахъца гъалбацӏлила хъаьлӏейалъ гьолцос кӏетӏо говацӏōйолъи йеᴴлъейо йахъца бохакьа йекийа хидалалъ аьнтаб оьжо ахъийолъи абос талигь бугъойолъи гей сикӏо чикейо ахъо гьоᴴсна йолъечӏе кьамакьас гугьцас ахатӏо гей билӏо аᴴхна маъишатна ийо абохъас йиᴴхъойо ирс гей амма цӏодораб ахъо бетӏергьаллис сайгъат гей кӏаълъила милӏаъ бовахца огьдāл атӏаъцалас оᴴх нукона гьихлъос бетӏергьаллила амролакьа уьᴴхо аьᴴхецала гьинис руьгь цӏуми бōс гьолцос гьино йохеэшна угъос мискиллил нилӏийо садакъа йахъца бетӏергьаллил нагьлъилаъ нилӏийо окко йōйо кӏетӏослъи гьолцо йоцӏечӏе йечаннейаъас укълъал аьᴴйдāбова оьждил адло бетана аьдада угъос гьули симо бигьцалал тамбигь бовал нуцӏос вагьаллийа сукӏокьа дибо йакӏо йугъона йилӏазу нигъади йахъда букъо тамбигь бовал нуцӏас нисō йоха насигьат аьᴴдалаъ мейа дулзу аᴴкъло мокъал инсаллила йакӏиъ тели къасдла йāхъца амма бетӏергьалли чахийовāъ йахъаъас йолъаъцала гургьел раьгьмоли инсаллис йакӏо рази йōс оᴴтӏолāлъилагъа мискинлъизу ахо гей бетӏергьаллихъа гьичӏейа оьмро цӏуми бōс оᴴх йоцӏнана ахъца гьули кешлъина йеᴴхаъас гьолцолъ кӏаъабли кō хаьтӏаъ йечаннеш амма кьāь сикӏадой гьули йезал гьолцол загьмат йахъца йаьгь ламус гаьччо сукӏо зукӏна аькьелда кьоллāаьдамла цӏодорабла бāхъца аᴴкъло гаьгьийал малъзи йова гьолцол илмо лъай михъос абос адаб боваъцаласна ийо гиса йоццаласна оьжо инжит гьаькъир ахъца малъилахъа энекзи ахъаъда илмо лъайлидойс атāкца дие оьжо гьилла макро гаьгьийо нуьъ битӏараб гьоькмо бōвакьа кьодо лъоᴴвас лъаькъейа сукӏос сикӏо кӏортӏоллāс йоцӏийо йахъца йаьгь ламус гаьчча сукӏобāл тамбигь жаза кьодо йоᴴкъал гьаьдурса йахъца аьбдаллāла михъāкьа йаькьелал кӏобалāна гьаьдурса йāхъца гъино йаьгь ламус гаьччо жо бахъца чӏаъа гьалагаб жо бахъца гьолло къонина къосси ōвасна аᴴкъло болъос пачалис симо бӣйолъи йеᴴлъейо йахъца гъалбацӏлила хъаьлӏейалъ гьолцос симо бийиллицала сукӏона хел кьодо кьисас даьъба йаьжиъис атāэчелъ инсаллис къадро кьоддāкца амма аьбдаьллихъа гьоᴴсна йахъаъас гьинилзу йогъо гунна кӏаъабли муькъо гьинила замаллиъ йиᴴзаъас муькъо бох йуьгьчалаъ гьули муькъо йиᴴзал уьᴴхолъча амма гьоьшшона йиᴴхъаъас инсаллила йакӏис ният къас гилъилло ралъад гей цӏодорабли сукӏол гьолълъос оᴴкьо йиᴴхъос йакӏо божи гаьгьийāсукӏоба жувōл гейлӏо нисона илӏелабацас аьдаьмла тели бāхъца амма божи гаьгьийо сукӏо иᴴхъонна лъōхъад ахъца муъмин сукӏо гьаьлаллъилаъ эᴴкье гōс гьардарабла гаьъад гьолцоъкьāбāхъийāкъована битӏараб гьоькмо бовал тахликьа къēэчейа пачали гьаьй йеᴴхенна къацӏцӏо кешлъи лъацаййацой исиъца лъōхъад нисона йахъца до дие йакӏо йаᴴцонна цӏуми йогьналӏо нисона до мунагьлиъис аᴴцойо гейлӏо ахо йаᴴсалабāъцас гирийана йаьᴴшекӏийо йокьна бетӏергьаллил йāтӏаъас итӏинāкьа бехъхъа гьолцола ишлāхъана говацӏона йикъеш йаᴴцōди ритӏухъабди гей гьолцос уьᴴхо аьᴴхейолъи тухъал аьᴴгъана йегāл гьаьйна бетӏергьалли йахъилло гей дул малӏо йатӏāкъа мизу мискин ахъца гьаьйда йеᴴйагьенна йечабаннейа баьба цаᴴ телилъца йиᴴсона йохцалаъ нӣйоди гейлӏо нӣйоди гейлӏо нисос амма гьули йохна муьгъаттāкӏетӏо гейлӏо нисос меседна гей жавгьар якъутна тели гей амма цӏодораб сикӏо нигъади судийāъ йиᴴхъаъас йагъа кьодос лъицӏо сукӏола сукӏос жо кьодо йохийа сукӏохъас багъа балӏо гулло къай сукӏола сукӏос жо кьодо бохийа сукӏохъас гьаьрамаб баьба аьдамлил нийалъца амма бета гьолцос сикӏо кӏаьчлис йоцца аᴴкъло мелъелда мурадлиъ оᴴкъас аᴴкъиллāгъой ургъизи ахънāъ рагъна бовāкъа мицахъалли божилъи йугъолца сикӏо тели йеᴴгьцаладойс атāэче ийо абол наьъана ниццала сукӏос лампа бишун колӏлӏа мицаъ йедца гьех михъова боцӏи ризкъилакьа ахирна баркат гулаъас ми йōйо кешлъи до йоцӏал лӏо нисāкъа бетӏергьалликьа тӏутӏна йечаннейа гьолцо комак бовас дул ахо йаᴴсалабāъцас гирийана бетӏергьаллил йāтӏаъас гьилла макрова гагьийāсайцӏорийана гьолцол йāтӏаъас бетӏергьаллис амро гаьчӏел инсалли хаьба багъаъас пикро бойчӏе гьоᴴс жо бетӏергьаллил назрона йогьна бета до сийод йōйолӏо нисоваъкьāинсаллил къор гулца аᴴкъилабли пачали лъаькъейāаьдамла лъацаййацой исибаъца бета гьоллокьа кьодо йал йолца бетӏергьалли инсаллис руьгь лампаладцой бабалокӏца гьолцола йакӏила оᴴкьаъ гаьгьийасна гьаьл бикъелца гургьел рагьмолана божилъилана цӏуми ōс пача кӏетӏослъилана гьолцос тах цӏуми бōс оьлохъаллāл машгьурлъи гьидела къуват жалли йиᴴхъолца ицилāна гьаьлдийа кеᴴйāкьухъийāбовагьца зукӏна аькьеллахъа лъаькъейо сукӏо кӏетӏлъис лаьхълāна гьолцос йакӏо йаᴴцойо йōс пачалис йакӏо бетӏергьаллила ихтийарлиъ гей йатӏāцо эᴴхейа йеᴴйагьцалаъцой гьолцо пачана гьинил атӏгъа уьᴴхо аьᴴхелца шибабли сукӏол гицца гьинис гьино йаᴴкъойцӏойо гейлӏона амма бетӏергьалли йаᴴсас гьолцола йакӏиъ гаьгьийо жо къурбан муховагъана хирияб гей бетӏергьаллидой аьᴴйдāритӏухълъи цӏуми йōйолъина аᴴцогъа уьᴴхо аьᴴхейолъина гьаьйдāш чӏугьина йакӏис пахрулъина гьула лъаькъейа сукӏобāс лампа вагьлина мунагьаб гей кӏаълъи гаьччāпикро къаслāпайда хайирлиъ бейажеш эдеъзи ахъийолъила мискинлъилаъ бейажеш оᴴтӏолана бокӏолло хазина залӏи бежена мекьецас готӏ гей вагьаллийа хазинали хел кьодо кьисас лъаькъейа аьдамла гьидела зулмо гьаьлли пасад бовагьца йаᴴкъойцӏова гьидкьāмекьаъцас гаьлълъо гьоллōл аьйиб гаьгьийас гьино чӏикӏ чӏекӏдийо йахъца аьйиб гаьччаш ишла кӏетӏāйāхъца кьамала кьохъкьа оьмро бōйолъи ахо гей сикӏо чикейа ахъхъагъой къацӏо сид билӏоъ эчейагъа лъаькъейа сукӏобāла йакӏиъ чикейа къасла йāхъца мадугьаллинна михъаъас гьолцоъкьāгургьел раьгьмо йаьгь ламус гаьчча сукӏол тамбигь богьцас бегада кьолло сукӏона цӏодор ахъца цӏодораблила малъилахъа энекзи ахъда илмо лъай михъос лъаькъейа сукӏола билӏоъ йахъцассинаб йегацас ритӏухъабли аллагьли гьули пасад ōс мискиллис аьгьи тухъечӏе бахъалъгъа аьᴴгъалакьа кō гулцас сукӏо ахирна жузу илӏелāл уьᴴхолъча амма лъона гьолцол жаваб нилӏаъас бадлол бикъелечӏе нилӏийа сайгъатли симо болъолца аᴴгъаъна гунна бакъова ришватли симолис цӏо йедилца битӏараб гьоькмо бōлъ муъмилла рази бāхъца кешлъи йогьцалал гьинкъи йоᴴкъолца аᴴкъиллъила гьидсо оьчойо сукӏо бувагъовāла агьлолаъ эᴴдо ахъца ихтилат кеп баццас сукӏо язихлъилаъ оᴴкъос гъинона маьгь кӏетӏо йеᴴлъна йаццас сукӏо бечед ахъаъас лъаькъейа сукӏолъ хуьжона муъмин сукӏо иᴴхъас хийанат сукӏолъ хуьжона ритӏухъаб сукӏо иᴴхъас боьчӏчӏа авлахълиъ оьмро бōйолъи ахо гей сикӏо чикейана симахъоцалана ахъхъадой шеблаъ эчейагъа аᴴкъилаблила билӏоъ йокӏолло жо йолъаъцас йахъца аьбдаллилӏо нисода билӏоъ гаьгьийо жо залӏил йуьᴴхолча ритӏухъабна гургьел гаьгьийона ахъал икье аькьецала сукӏос бетӏербахъи кӏетӏлъис къадро къимат кьоддāкца аᴴкъилабли кьодо огицӏна багъос къуватаб тушмаллāш шагьар гьоглол билӏāгейлӏо гицӏийо хъалана пасад бōс гьинис сикӏона сикӏаъ гаьгьийо мицна цӏуми бōва сукӏо гьинис руьгьна балагьлāкьас цӏуми бōс букъо аьмална ницна гаьччо инсаллихъāъ нисос йаьгь ламус гаьччо сукӏолӏо оьрхъилаъас гиса гӯйо чӏугьи пахрулъи йахъцас йикъе гьолцола йакӏиъ хийал пикрулāкӏаъаб сукӏо угъолца йикье йаькьечӏе йейачеш гьолцос кōдана гьаьйл йатӏийосинаб йиᴴхъассаъдилӏона пикролāъ ахъца гьули хискьабехъхъа муъмин сукӏо гьинил йиᴴхъōназу кō йеᴴццакна нилӏал гьаьдураб ахъца лъаькъейа сукӏобāс къурбан сурукъабна къаьбигьабна жо гей гьоло йилӏазу нигъади бахъца йакӏиъ чикейо къасна бахъна мухос зогъда оᴴтӏолана нуьълъи йогьцас сукӏо пана ахъца нуьълāхъа энекзи ахъна къадийа бōйо гьоькмо муьгъаттāгьихлъос лъаькъейа сукӏола мотӏолиъ ниц бахъаъас ритӏухъабли сукӏо пикро богьнāъ хаьба багъаъас бетӏергьаллигъа йижецас аᴴкъиллъина гаьъа цӏодорлъина гаьъа ният къасна гаьъа рагълиъ йежеллал шугōл гьаьдур йовагьца амма бергьенлъи бетӏергьаллиъис йахъца кӏетӏо цāᴴ йукъа бечелъилагъа къиматаб гей адаб гьуьрмат окко меседлигъана кӏетӏо гей бечедаблана мискинаблана мейалъейāбāхъца гьоллōл къацӏцӏāбетӏергьалли бāхъинна шед баьчдой оᴴкъолъ цӏодораб сукӏо балӏо гьидлакьāэᴴкьеш амма кьолло сукӏо эченоцӏечӏе аьᴴйдāэᴴкьеш бета балагьлиъна кези ахъца гьаьлимабна гьеренабна ми ахъда гьулāзу бетӏергьаллихъана гьичӏеда бета дул бечелъина адаб гьуьрматна чӏаголъина насиб йахъца апаракӏлāла гьинодāкьа зазна йахъца гьоллол гулло къорна йахъца гьидеш руьгь цӏуми бовал батӏийāгьоллодойс атāбечеш оьлохъан сукӏо гьид аᴴкъойцӏо эᴴгьда ицлолъна муьгъаттāна гьули гьолълъо гьидсо олъаъас бечедабли мискиллāкьа кьодо ханлъи йōс нагьлъилахъна ахъца гьинил нагьлъилаъ окко нилӏийас лагълъилаъ кешлъи йиᴴжецала балагь азаб муькъо бохцой йуьᴴвоьш гьолцола симас лӏуьручӏна йишеш сахаватаб сукӏокьа баркат гулца гьолцо мискиллāл баьба цаᴴ нилӏлъо йаьгь ламус гаьччо сукӏо гьицас оцӏа питна йаьже атāкца даьъба йаьжена йолъос пачалина гьалмагълъи йōс йакӏо йаᴴцōлъи йаццалāгъойна сикӏас калам нийāгаьгьийа сукӏогъойна илмо лъай гаьгьийас бетӏергьалли тӏалаб бōс гьолцо божи бовал бахъаъцаса атāбовахца кӏаъабли нисос гьула гисдāгъалбацӏ гейлӏо къатӏлиъ жу гисакда икьешлӏо сукӏола ахъхъас сикӏо миц гилъилло куво гей бетӏергьаллис симо бӣйо гьулиъ экца оьлохъаллила йакӏиъ аьнтлъи эᴴдокна гей аᴴкъло насигьатлила цӏицӏолид гиса йоцӏал нуцӏос гьули боцӏи ризкъи телилъал батӏна мискиллил зулмо богьцас йана бечедаблил сайгъатла нийалӏцас сукӏо мискиндолъца аьᴴгъа йохна энекзи ахъ ми аᴴкъилаблāла йаьжлāхъа до малъзи йогьцалагъойна йакӏона йуьᴴхола гьоллōл йакӏиъ цӏуми йовагьийāрази бāхъца йакӏкьана йоᴴвакъос дул гьоллōл бетӏергьаллил дибо михъāтил тухълалъгъа жейсана ниццас гей до дул аᴴкъло дул аᴴкъло насигьатлил лъанайиг кици чахна зукъеэшди до дул амро богьцалāл аᴴкъилабна битӏарабна жаваб дӯхъа нилӏна йāхъцаса кицийа гей гьоллōл мискинаб гейлӏо нисона мискин сукӏо оᴴкьолāкъа судлил оᴴкъойо пакъирна къарид овāкъа бетӏергьан гьоллолъдāахъцас йикъе гьоллохъас жо йагъовāс руьгьна гьолцовāъ багъос симо бигьцалāгъойна гьалмагълъи йовāкъа тӏикъкъо йакӏо гаьгьийāгъойна къацӏо жо йовāкъа гьоллос аьмална бокчина дулзу ми къор гулалаъ йаьᴴкьенна кō йохна къотӏи богьцалāлъна сукӏос жо кьодо йохна бечейāаьдамлāлъна мейалъена муьхо маьхāкъа нагьлъи йоцӏал дибо рес зогъаъда дӯлӏ лӏийос мокӏолна багъас умумалли гулло оьрхъи бигъа бадōцо хуьжāкъа гьинисзу махшел ахо бикъецас сукӏо эгасди дул бийакъаъцала халкъилал гаьъа гьолцо хъулухъ богьцас пачāл гей богьцас халлигъой къацӏо эсцалаъ ми ахо гоцӏохъ дудой аьᴴйдāсийо гуллахъана оᴴх чикейо сукӏо ми зогъда дибола йислиъ цӏитӏ хаьлӏа гьолцола бесал гулла гемоябла ниъматлāкьа кул бовāкъа ми оᴴтӏоцас кен гей гьули бечед ахъаллӏона ми икье аькьāкъа оьрхъилаъас гисакечӏе гьихлъал нуцӏос ми дибо гьаьй йеᴴхейоназу бечелъи аьᴴйдāш йоъца гьабода йāхъилца гьолълъо цуᴴгьацойна гьасаъ йогицца гьаьй хоькӏкӏа сукӏос баьба муьхъāкъа гьолцола ниъматликьана кул бовāкъа гьинхъас йеᴴкьецала харжлила пикролāкьа нитоназу гьули ахъца йуьᴴхъ хулӏалӏо нисос амма гьолцос йакӏо дудойс цӏиходāйахъца муьхъийа баьбалаш лукӏмана бек чӏалӏена гиса гувас гьолцол нийасовāдибозу гьеренабла йаьжбона аьдада йāхъца аьбдаллихъа икълашāкъа дибо аᴴкъилабла йаьжбо гьолцо инжит гьаькъир йовагьца аьᴴйд гулло оьрхъи бигъа бадōцо хуьжāкъа бестӏаллāла мицалъна эᴴкьāкъа гьоллос рахъ бохцас къудратаб аллагь гей дул данде диваллинна аьгъиъца гьули аᴴкъло насигьатлидойл йакӏо эдеъзи йова аᴴкъилабла йаьжлāл аьᴴгъāна эдеъзи йовагьа оьждил адло бойчӏе бечаннейāкъа ми цӏицӏолид аькьеллолӏо нисона гьули угъаъас ми гьули цӏицӏолид аькьелца гьолцос руьгьна журжагьлиъис хъосар бахъас йе дие оьжо дибола къаьмиъ аᴴкълона цӏодорлъина йахъда дибола йакӏиъ рохелна бахъца дибола сикӏа битӏун нисослаъ диела къацӏцӏа магъоъ рохел телилъца мунагьла йовагьцалāкьа дибо йакӏо йагъолāкъа нитоназу бетӏергьаллихъа гьичӏена эцал гьаьракат багъа гьоᴴс водо йоᴴкъоцаслъи гьаькъкъаб гей гьолълъол гаьгьийо дибо кул аьдада бугъаъас дӣхъа энекзи ахъ дие оьжо цӏодорлъилаъ эᴴкье гогь дибола йакӏил йатӏна йаᴴкъойцӏō гьинона кьодос гьакӏа цихцал гъино хулӏоцалāгъой къацӏона эцāкъа холод оᴴх йоцӏилцалāгъойна къацӏо эцāкъа хувадагина эсахона мискиндобалъца малӏо йилӏа йатӏийāна дӯкьа кьодо кьакь макьало лъицӏо лъичӏелца дибола абохъа энекзи ахъ гьолцохъа ахъийо оьжо гей ми ицлолъāлъо ийохъана гоцӏохъечӏе эцāкъа ритӏухълъи ми йиᴴсона йоха аᴴкъиллъина илмо лъайна аᴴкъло насигьатна мисал ми уьᴴхолъāкъа муъмин сукӏо або йилӏа рази ōс цӏодораб оьжо ахълъо гьолцокьана рази бāхъца ийо або рази бāхъала дӯкьа ми ōвāна рази бāхъала ми дибо йакӏо дидойдāйуьᴴхола дие оьжо до йегалло гьинолхъа гувабацӏала дибо гьаьйда дул йикъе хъаьгьба йахъца гилъилло хъарандилъийо аьдам сукӏос ахъона йахъца гилъилло куво гьолълъо къачагълицой гьино йохца аьдамлāъ эᴴдо мунапикълана телибакӏца огь агьлӏо нисона сукӏод зигардизи ахъца пайда сийодлӏо нисона лъод нисос даьъба йаьже лъойсди йахъца ийана макъо лъод йагъос аьдада лаьхъла гувалал лъōлди йāцца гьаьйда лъойсди цӏудобалъна йāхъца вагьли йахъца нише йалӏохъоваддāкцал къēна бечена гъино хулӏоцалāс ицӏцӏо гъино нӣйо гаьгьийона хал бовал гӯвāс гъино дул кӏетӏо бикъāкъа гьоло цӏуддо бахъдана кӏотхолаъ гьоло бабалолъдана бигьазу хулӏона мекьеш зогъдана бета гьолълъо бекелалицой сила гулца цӏодола бекелалицой гьолълъо загьруна чӏалӏеш дибола гьаьйдāдой аьᴴйдāтамашаябла жобо йāхъца къаьмиъна йиᴴхъо йаьхъийāпикрова йоᴴвакъос ми ахъца ралъадбаъ алӏлӏода гамалила рулликьа кьодо уьчāхейаъцой до зукӏна гей кӏокӏоллеэш дил баькьенна гей лаьхъла йийакъаъас суд до хулӏоваъас лъуьълӏаъаш дил бадина хулӏал жо йатӏна гей лӏо нисос чикейāаьдамлāд йакӏо йагъоллāкъа гьоллогъой гьалмагълъина йовāкъа гьоллола йакӏиъ зулмовāъ бади жо гаьъа гьоллола сикӏана сукӏол кешлъилассāъ бади жо нисаъас аᴴкъиллъила билӏо гулца цӏодорлъилана гьолълъол бигъа гулца илмо лъайлина гьули батӏ батӏаябли къиматаблина къанаъатаблина жойлас йоцӏилца аᴴкъилаб сукӏо къуватаб ахъца илмо лъай гаьгьийас гуч дӣслъис рагълил эгъал нуцӏода аᴴкъилаблāхъа энекзи ахъал нуцӏос аᴴкъилла телибалъийодола тушмаллāкьа бийажейолъина йикъейозу жо гей аᴴкъиллъилал аьбдаллис кō йоᴴкъойхъаъас будакӏаллиъ нисал хабарна гьолцос бахъаъас кешлъи йовал йакӏкьа гаьгьийа сукӏохъа питна кьаллис сукӏолӏо нисос аьнтлъила бахъилла пикрола мунагьлиъ кьисабас йаьгь ламус гаьччо сукӏо аьдамлāл эгāнна атӏаъас йукъо къарилъи балагь йоᴴкъова водиъ чучзи ахъда йилӏа мукъсанаббāъ къуват зукъона гаьъа дӯъ бийакьал бейажецас аьдамла хъосар бовагьа бийакьецасана хеллиъис тиса бāгъа вагьли илол икъаъас зукъойолӏо ми нисодана дибола йакӏис гьаьл бикъелцалал йикъаъасди гьули дибо руьгь цӏуми богьцалал йегāъасди шибаблила ишлāкьа гаьъад гьолцо битӏараб гьоькмо богьцас ми дие оьжо нуцо йуьᴴхъа тӏотӏила нуцода йис йакӏо нийакӏца гьолълъолъ йеᴴлъеш дибола къаьмис аᴴкъиллъи дул гьули йиᴴхъода хисала водкьа гьоло дибо кулна аьдада бугъаъас дул йатӏийо жона йахъца къачагъцой муъмин сукӏола кавлидой уᴴцолана эᴴкьāкъа раьгьатлиъ гьули гаьгьийа мицалъна ми кō йеᴴхелāкъа алӏовахна къēэкдана муъмин сукӏо кьāь аьгъиъца амма лъаькъейа сукӏобāбукъо балагьна мокъона бейакца дибо тушман къēэкда ми рази ахъāкъа гьолцос хаьба хих тӏудда гьоллъокьана йакӏо цӏилӏāкъа бетана бетӏергьаллил гьули йегас гьолцола йакӏил оьлаъаш гьулāзу дибола тушмалликьа гьолцос зукъойо симона болъос кешлъи йогьцалāхъа говацӏона симо бийāкъа гьаькъирлъи йакӏиъ гаьгьийāд йакӏо йагъоллāкъа чикейа сукӏос хисала водкьа кул къабул бахъаъас лъаькъейа сукӏобāс канлъина йедна йолъос бетӏергьаллихъа гьичӏе дие оьжо пачалхъана гьичӏе питна сукӏобāгъойна къацӏо эцāкъа йакӏкьа гаьчӏеллāъ питна сукӏобāкьа хел мокъос йакӏкьа гаьчӏела мехлаъ гьоллокьа бетӏергьаллина пачалина балагь мокъолца гьула аᴴкъилаблāс баддōлна аᴴкълова суд йōслаъ аьᴴйда муьгъалӏ говацӏона гьоькмо бōйолъи кӏетӏо жо гаьъа аьйиб гаьгьийахъа ми битӏараб гейлӏо нисоцалал халкъила наьъана ницца аьдамлāна нисос гьолцол наьъана зогъалалӏо нисона аьйиб гаьгьийал битӏун гьоькмо богьцалас иш ахо бахъца кӏетӏо баркатна мокъос гьолцокьа битӏараб нисона ниццас жаваб сикӏакьа баълӏōлъи гей аьгьбаъ гьаьлтӏина лъикъона мицалъ муькъона йиᴴжена муьгъаттāгула билӏол бигъа мадугьаллил оᴴтӏолана нуьълъи йовāкъа дибола йаьжлāд аьдамла моватӏāкъа гьогцо дил йōйо кешлъи до гьогцолна йоваллӏо нисона гьокцо йōвас къисас бокчислӏо нисона нисāкъа до эᴴкьеш зукъойо кӏаъаб сукӏола мицадой шеблаъкьа гьулāзу аᴴкъло гаьчча сукӏола венахийадой шеблаъкьа гьула вагьлиъ тӏитӏас ван йахъна гей нāназу чӏагь йеᴴкьена сōᴴгъой йōйо кьалис йоᴴсона йугъонна гей гьоллохъа говацӏона йакӏил асар бахъийо хал бōлъ дил гьули дарслъилаъ йахъийо даьгьаббāжана уьчāхаш даьгьаббāжана гьаьйда йиᴴйацолас сидкьа гьоᴴсо кōдана гуванна йоькькьашāжана утӏна эцас ми вагьалълъо мехлаъ къачагъцой йоᴴкъас дудой мискинлъи лъаькъейо сукӏоцой йоᴴкъас дудой язихлъина гьула сулайбанис баддōнна аᴴкъилабла йаьжбо ягьудиялила пачалила гьизкъиялила аьдамлāбадлохъас чāхна гьоллол иле аллагьлил рец бōс гьолцо балъгоябна йуᴴцона гаьлълъо пачāл рец бōс гьолло балъгоябна гиса йагъолъ гьасāс гьоъōлъина мицас гилъиллолъина пачāла йакӏкьа гаьгьийо жона гьоᴴссидинна йикъаъас йуᴴцолла окколаъас учузаб кил мих йолъолда устарли гьолълъос хаьтӏа бахъилца лъаькъейо аᴴкълочи пачалидойс атāохда ритӏухълъи йижеш гьолцос тахна билӏакъос пачалидой аьᴴйдāдибо йукъолъи йегалāкъа букъāсукӏоба бечейа мицаъна эцāкъа вагьалӏоъ гогьлӏо гьолцо нисойолъи ахо гей дул гьулиъ гаьгьийāгьаькимлāдой аьᴴйдāкьāолъо гьолӏоъослӏо нисона гьолцо инжит гьаькъир огьцал судлиъ мизос даьъба гиса багъал эдеъзи ахъāкъа дибола дандеябли ламус огьда сийод ми йōс мадугьаллигъой даьъба бахълъо мизоъ эᴴдо гаьгьийо жо гиса йагъāкъа дӯхъа энекзи ахъийа мизу инжит гьаькъир ōслӏо нисона кӏетӏо цāна дудой тӏокӏаб кьāь йоᴴкъаъаслӏо гицӏна гьинила мицаъ нисойо йаьже йеᴴлъейо йахъца окколала цӏараъбакьа кьухълал гулла меседлила гьаьйлилъ аᴴкъиллила аᴴкъло малъилахъа энекзи ахъийас аᴴкъло мелъейо бахъца меседлила кӏоййалъ йаᴴцова меседлила рахасбалъна муькъо йуьгьчала водиъ оᴴзила гьайрилалъ эᴴлъейаълъийо ахъца жу э̄ᴴйа сукӏол божараб чапар гьинила бетӏергьаллис йакӏо рази йōс гьолцо гьас мус йоᴴкъойо залӏо йикьейо амма водо гуйэш гьолълъолъ эᴴлъейо ахъца нилӏал йакӏкьа гаьччāсайгъатла нилӏаллӏо нисона икълашецас сукӏо сабруябли каламли гьаькимна бицдокӏца бихха мица лӏоᴴвана йишелца дул нуцо йиᴴхъода гьули дул йуьᴴхъакъōдолас йуьᴴхъа бетана гьолълъо дибо йакӏо сисих йēᴴш бек чӏалӏеллис мадугьаллидой тели ми эᴴкье говāкъа бетана тели эᴴйакьейахъа гьолцол ми чӏаръин ахъца кӏондахийалъна балъайалъна аᴴцӏцӏо цӏулалилъна вагьаллолъ эᴴлъейо ахъца мадугьаллил данде оᴴтӏолана нуьълъи йогьцас сукӏо кӏокӏова силалилъна бишейа хаьбалалъна вагьаллолъ эᴴлъейо ахъца къарилъи йоᴴкъова водиъ иᴴхъаъцала сукӏокьа божийолъи йаьчӏчӏа водиъ сукӏокьас лъицӏо йагъоцала сукӏолъна гьулāзу судалиъ эᴴдо къанцӏа гитӏийа аьдамлилъна эᴴлъейо ахъца йакӏо пашманлъилаъ гаьгьийāл кечӏ илӏецас сукӏо дибо тушман нукона зогъда баьба нилӏна огъа гьули лъи йатӏна угъос зогъда оьлчал лъи туха вагьалълъоъкьāгьолцола къаьмкьа кьодо ми гъадрийа гувалца бета бетӏергьалли дул гьолълъос кири чахча оᴴкъаъдāкьа йикьецала залӏи водо йакъос мицахъаллила мица аьдамлāш мотӏова хъимабакӏца кьамала кьохъкьа оьмро бōйолъи ахо гей сикӏо чикейа ахъхъагъой къацӏо сид билӏоъ эчейагъа аᴴхъāйа сикӏо йислил йаьчӏчӏо лъилъийо жо гей цӏиходāкьа мокъоцас кӏетӏо хабар гъаьгъатӏокӏийо лъӣлъ бугъова тагьризлилъ эᴴлъейо ахъца лъаькъейа сукӏол гьино ниццас муъмин сукӏо тели нуцо йуьᴴхъийолъина кӏетӏо жо гаьъа дӣс рец бакъ гьинил мизийолъина кӏетӏо жо гаьъа сōᴴгъой гаьгьийо йоᴴсо йугъолла шагьарлилъ эᴴлъейо ахъца гьинил йогъо гунна йахъаъцас сукӏо азодо гӯва оᴴзилъна муькъо йуьгьчала мехлаъ гӯва водилъна йеᴴлъейо йахъца аьбдаллис къадро къимат бōйолъи мигьна богицӏна мекьешлаъцой койдакӏо гьабода парбалӏонна богиццалаъцой вагьаллāаьйиб гаьчча сукӏокьа бōйо наьъана гьолцокьа кьодо бецаъас шугал чурукь аᴴъул каьчӏо аьбдаллила михъāл цӏицӏо аьбдаллил гьолцола аьнтлъилакьа мелъейо жаваб нилӏāкъа мизуна гьолцолъ эᴴлъейо ахъалаъ аьбдаллил гьолцола аьнтлъилакьа мелъейо жаваб нилӏа бетана гьолцола йакӏил гицца жуна цӏодораб сукӏо гейлӏона аьбдаллихъа лъōлди цӏигьи йēᴴйо сукӏо эᴴлъейо ахъца гьинис хаьбāйуьвачӏийона балагь кьодо бокчийона сукӏолъ хаьба бишейо сукӏо лаьхъдайчӏе гьихлъаъас аьбдаллила сикӏаъ аᴴкъилаб кицина кьухъаъас йикьецас цӏулу цӏаъа йиᴴцова сукӏолъ эᴴлъейо йахъца аьбдаллис гьуьрмат богьцас сукӏо цихийа сукӏола каъ гаьгьийа хаьла аьжāкӏобалалилъ мелъейо бахъца аьбдаллила сикӏаъ аᴴкъилаб кици йиᴴхъо йаᴴхъāцо цӏулу тӏуццала сукӏолъ эᴴлъейо ахъца иᴴхъо аᴴхъийо аьбдал оьгьдаголал эжеллицас сукӏо гьинизу чӏалӏейо бек муьхъал во кьāь вагьаклӏозу мицаъ гугьцалаъцой аьбдална гьинила аьнтлъилагъой кьāь кӏаьйухона гōс гьинилзу жу аᴴкъилабна цӏодорабна гейлӏо гиццас сукӏо эгāд дул гьолцоллагъа ахо йахъца аьбдаьллил кӏаъабли нисос къатӏлиъ гъалбацӏ гейлӏо нисона къатӏлиъ лъаькъейо жанавар гейлӏо нисона аᴴц киллāкьа кьодо кӏаьйлӏош кӏаъаб сукӏо мокӏолакьа кьодо кӏаьйлӏош кӏаъабли кō хаьтӏаъ йечаннēш амма кьāь сикӏадой гьули йезал загьмат йахъца кӏаъаблил йакӏил пикро бахъца аᴴкъло нилӏна бахъцала алӏон сукӏогъа цӏодораб жу гейлӏона сукӏола даьъба йаьжиъ алӏокийо сукӏо эᴴлъейо ахъца гьицалкьāлӏийахона мекьецала войс къонана аьᴴгъāйовахцала сукӏолъ аьдамлāл цӏойсна хеллисна цӏулува тӏуваццас къаьм кӏаьйлӏойо сукӏо эᴴлъейо ахъца мадугьал оᴴтӏоцасна бета гьоло махсара зукъойолӏо нисоцала сукӏолъ гьудо болъода цӏо йецца балӏо миц зогъаъда даьъба йаьже йолъос гьудо цӏо йекӏелал гей гьāьмо цӏо йохал гей сикӏо чикейо сукӏо даьъба йаьже йовал гей мицахъаллис йаьжбо энекзи ахъцалал бишун кӏетӏо кен гей лазатликьа йаьᴴчибацӏилца гьолцо гьоллōл кьей йолъойо окко кьодо йēᴴйо мизалила кӏеᴴйаᴴлилъ эᴴлъейо ахъца сикӏо нийāна йакӏо цӏодолона сукӏо гьаьликатли гьинис кешлъи нийāсикӏад йуᴴцос кешлъи эᴴдо гаьгьийо йакӏона йахъца гьолцос гьолцола бихха каламликьа божāкъа алӏна къабигьлъи къадарлъи йахъца гьолцола йакӏиъ ми гьокцол бōва рецли симо муцона зогъда гьолцола йакӏиъ гаьгьийо кешлъи жамаъатлил йикъечӏе гьихлъаъас сукӏол хъаранди йоьᴴтӏода жужу эᴴдо экца гердена кьодāйежеллида кьāь гаргийāгъа йеᴴкьейо гьули гьинилзу йеᴴхеш йоᴴтӏолацала сукӏол йатӏаъас гьиниъкьāзарал бахъцас аьдаьмла матӏаъ рец богьцала сикӏа инсан лӏийо экилца ижейцӏāкъа хиса дул йахъцала жойлакьа хисас водо нӣйо йоᴴкъоцасна йикъаъас мизу ми вецци овāкъа бадло вецци овал эчаннейа дибола сикӏа гаьчӏел сукӏола сикӏа вецци овалалӏо ниса кьало йаькъкъо жо гей мисона баькълъис амма аьбдаллиддāла мокъоцас балагь бишун йаькъкъо йаькъ йахъца симо гьалагаб жо гей гьалаглъина йоᴴкъойо эᴴхелъийо жо гей амма шаклъилаъкьāбахъийа симал данде эчена ахъийо сукӏо сукӏод гей нисона аьйиб гуллолъи ахо гей лъōнна йикъаъцала рокьилагъа ваццаъкьāлаьхъ йахъдана божилъи бугъаъас тушман баъдадана гьолцокьа божал ахъаъас оᴴх йоцӏийа сукӏол тӏотӏис нуцона никъалъца нувабаковāл никъāна нийāйикъеш сиᴴ йечаннегьна мекьейа мигьналилъ эᴴлъейо ахъца гьинис билӏо йечаннегьна эᴴкьейо сукӏо маьгь кӏетӏāбохана магь нийāйеᴴлълина йакӏо авадан йōс ваццас кӏетӏо йакӏо гьолцо нилӏийа аᴴкълолаъ йикъеш дибо ваццана абос къайсадахъна бечабаннейāкъа дӯкьа къарилъи йоᴴкъова водиъ истӏила къайбакьа эᴴкьāкъа цӏихо гаьгьийа истӏигъа шеблаъ гаьгьийо мадугьан ижеш йе дие оьжо аᴴкъилцой уьᴴхо аьᴴхе ми дие йакӏо рази йова до гъаьбахъа аькьелцалāл жаваб нилӏна бахъца дӣхъа вагьалълъо мехлаъ шед баьчлидой оᴴкъолъ цӏодораб сукӏо балӏо гьидлакьāэᴴкьеш амма кьолло сукӏо эченоцӏечӏе аьᴴйдāэᴴкьеш бета балагьлиъна кези ахъца йагъа кьодос лъицӏо сукӏола сукӏос жо кьодо йохийа сукӏохъас багъа балӏо гулло къай сукӏола ахъхъас жо кьодо бохийа сукӏохъас хискьа къайкьа аьгъиъна мадугьаллис раьгьатна бугъонна гьолцол баркат гулалалӏо нисона йукъо илӏелāлъи йикъелца гьогцол наьъана нилӏийолъилаъ сикӏо чикейо ахъо йеᴴлъейо йахъца водо гугьцала водиъ гьоᴴсна йечечӏе ахатӏо гугьцала кьамалъ гьоло ахъо йечелал уьᴴхолъийо сукӏо эᴴлъейо ахъца залӏо йеченуцӏлал йана лъикко йеᴴлъ каъ йоьхал уьᴴхолъийа сукӏолъ килли кил ацӏкӏис инсанна инсалли ацӏцӏо ōс легъилала хоьхил хъулухъ богьцала гьолълъокьа кьодос пихъ йуьᴴхъча гьинила бетӏергьаллил хъулухълиъ эчейа лагълисна гьуьрмат бойчӏе гьихлъаъас лъи инсаллис эᴴдо мотӏо бегацас цӏика гей йакӏона инсаллила аьмал хасиятлис цӏика гей журжагьна жагьандаманна йовацӏаъцас жобо гей инсаллис гьаьйна йоцӏаъас окколас гьаьл бикъелца цӏойла пирали меседлис гьаьл бикъелца цӏойла котакли инсаллис гьаьл бикъелца гьолцол цāᴴ рец богьна цобохналиъна гонна гендуралид ишелдана аᴴциъ эжена кьодо йал йолдана аьбдаьллиъис аьнтлъи йолъаъас дибола бикьлāл тимар ахо бова дибола рехъеллāс тӏалабна бова судлӏо нисода бечелъи нитоназу гьихлъоцас жо гаьъа пачалис тажна къацӏцӏо наслолал ирслиъ йиᴴхъоцас жо гаьъа ицӏцӏо бох цӏицӏилӏас бох нахо гуцӏас мāьдāкьаш бох йагъогьна гьаьдур йогьна муьгъатта лӏилейāлъицӏол лъуᴴ ницца тӏигāйиᴴйасона аьгь маьчейа йовагьца цаннāс гьиᴴ оьлча дул эсанна билӏос агьло богъанна гъарабашла бегъабакӏанна муьгъалӏ гогьцас сукӏо ахъаъдана лъаькъейо сукӏо оьчош муъмин сукӏо гъалбацӏдолана гьицӏаъас улкалиъ бегъ бувагъōлъи телилъда гьаькимлана дӣсбалъца амма аᴴкъилаб цӏодорабли сукӏо адло низам бōс язихлāл зулмо богьцас мискин сукӏо эᴴлъейо ахъца мицалъ гаьгьийосинаб муькъо бох йугъолцала гитӏна гугьцала водилъ къанон йечаннейа аьдамли лъаькъейāсукӏоба вецци бōс къанонликьа уьᴴхоь аьᴴхецас сукӏо гьоллол данде эгъдас чикейа сукӏобāл йикъаъас сийо аьᴴхъейо хелло гаьгьийона гьиде бетӏергьан иᴴзцалāл гьули йикъеш гьаьлаллъилаъ эᴴкье гогьцас мискин сукӏо кӏетӏо гей мекъабли гьинолкьалкьāэᴴкье гогьцала бечедабли сукӏогъа цӏодораб оьжо къанонликьа уьᴴхо аьᴴхеш оᴴх чикейāла вацца абол рогьо ниц бōс нагьлъилаъ нилӏийагъана окко кьодо йагъоваъкьāсукӏо бечед ахъца йоцӏол окко нилӏийаъкьāбечелъи телилъца амма ахирна гьули мискиллāкьа йакӏо йугъоцалал йиᴴхъал йахъца къанонлихъа энекзи ахъцалӏо нисона гьолълъодойс аьᴴгъа атāйолъолцала сукӏос гьари доьъана бетӏергьаллидой аьᴴйдāнуькучӏаб жо гей муъмин сукӏо чикейа гьинолкьа уьᴴхолло сукӏо гьинизу йоьᴴтӏова хъарандийаъ экца амма йакӏо йаᴴцова сукӏол кӏетӏослъи йиᴴхъос бечедабли сукӏол гицца жу аᴴкъил гейлӏона цӏодорабли мискин сукӏоллӏо нисода гьолцоъ йалӏоъкьāканлъи йегас муъмиллāл бергьенлъи йиᴴхъолъ букъо рохел кьодо мокъос амма лъаькъейāсукӏоба кьодо мокъолъ аьдамлāмувацал маьче мизца гьинис мунагь муцоцала сукӏол талигь нилӏаъас мунагьлāкьа мукӏур ахъна кешлъи йечаннейал аллагьли баркат гулца гьардараб гаьъад нитоназу бетӏергьаллихъа гьичӏейо сукӏо гьинис йакӏо хетӏелъал йēᴴйал балагь кьодо мокъос хъаьлӏецала гъалбацӏлилъна хъантӏизи бахъийа сӣᴴлъна эᴴлъейо ахъца заипаб халкъилакьа кьодо голло лъаькъейо хан аᴴкъло гаьччо гьаьким укъо зулмо сукӏо ахъца гьаьрамаб боцӏи ризкъи батӏаъцалас оьмро бихалолъца сукӏо икьейаддāла иᴴзцас бидулав шунāдой оᴴкъоцал чӏанагъос лъōлна иᴴхъечӏе гьихлъалъгъа йакӏо йаᴴцона уьᴴхо аьᴴхейал гьичӏейолъи гаьъа мекъаб гьидкьāэᴴкье гогьцас сукӏо йакӏкьа гаьчӏел къēэкца гьинис маьче богьдагулцалал оᴴх йоцӏлал оьлло баьба михъос пикролāд болӏова мица аьдам къацӏцӏо мискиндокӏца ритӏухъаб сукӏокьа баркат гулца бечелъина йиᴴхъос бечед ахъал икье аькьецас тамбигь михъечӏе гьихлъаъас аьйда муьгъалӏ говацӏована судлис гьоькмо бōйолъи кӏетӏо жо гаьъа баьбалаш лукӏмаладдāлана сукӏо мунагь гьаькълиъ эᴴхеш бахилаб сукӏол угъалдола йилӏа бечелъи йацца гьолцол йикъаъас гьинкьа кьодо мискинлъи йоᴴкъоцаслъи матӏаъ рец богьна икълашецала сукӏогъа ахирна жу кантӏизи ахъал какзи огьна икълашецас сукӏо ацца гьинис ийо або мовакьолцас гьолълъос мунагь бахъаъаслӏо нисоцас сукӏо ахъца пасалъи йогьцала къачагълāс вацца хъантӏлъила даьъба йаьже йōс бетӏергьалликьа тӏутӏийал баркат гулца гьинил йакӏкьа йоᴴкъойо йогьцас сукӏо аьбдал гей аᴴкълолакьа уьᴴхо аьᴴхейо хъосар ахъца мискиллил жо ниццас сукӏо гьоьшшона гаьчӏел гьихлъаъас нилӏал йатӏечӏе гьаьйда йиᴴйацоллāл михъоцас наьъана тели бахъца лъаькъейāсукӏоба кьодо мокъолъ аьдамлāмувацал маьче мизца гьоллōл пасад бāхълъо муъмилла телибалъца лади кантӏизи огьдана нисойо йойчӏе болъо бегалцас сукӏо шак гаьчӏел гьалаг ахъца гьолцол комак михъаъас муъмилла кьоддабāклъо халкъ рази бахъца лъаькъейа сукӏоба ханлъи йōслаъ халкъ зигардизи бахъца аᴴкъиллъи йаццала оьжди або рази ōс хъаьгьбāгъой къацӏо эчейа абос бечелъи пасад йōс битӏараб гьоькмо богьцала пачали улка йилӏакъолца халкъилакьа кьодо гулло магъало теликӏийа улка йугъолца мадугьаллил рец богьцас сукӏо ахъца гьогцола хаьбалāл къор гулцас аьдам чикейа сукӏол гьинила мунагьлāкъор гулца муъмин сукӏо рохеллихъа илӏелацас ахъца муъмин сукӏо икье аькьеш мискинлил ритӏухъаб гьоькмо бовал лъаькъейа сукӏол гьолълъос ургъенна бахъаъас йаьгь ламус гаьччāаьдамлāшагьарбаъ бегъ бугъōлъи йōс амма аᴴкъиллāаьдамлāш симо болъолца аᴴкъилли аьбдал диваллил илӏеда аьбдалли гьулиъ гъалмагъал бōс йана йилӏа лъоᴴвана гьоллос раьгьат бугъолца гьеᴴ къēмейал батӏийал ритӏухъаб сукӏо атӏаъас гьолло муъмилла бийакьал бикье бакьеш аьбдалли гьинис къацӏцӏо симо гиса чӏалӏеш аᴴкъиллихъа гьинил йогъо йеᴴхенна йахъца гьаьким кӏортоллихъа энекзи ахъца зогъда гьолцос къацӏцӏāнукарла лъаькъебалъца мискинна зулмо сукӏона мелъейа гей гьолло къонина гьаьйдāл канлъи бетӏергьаллийāъ нилӏна пачали мискиллāл битӏараб гьоькмо бōс зогъда гьолцос ханлъи гьоᴴсна йугъаъас насигьатлила цӏицӏа аᴴкъло мокъолца эᴴлъа ойчӏе эчаннēйа къова ийокьа рогьо ниц бōс лъаькъейа аьдамла кьоддабāклъо мунагьла дӣсбалъца амма муъмиллāл йегас гьоллōл къаьм лӏийодāбийакьейо мех дибола оьждил адло бова гьолцо ми рази ōс дибо йакӏона гигъа йеᴴкьеш аллагьлис калам тухъеэш халкъ бадагъударлиъ бахъца гьардараб гаьъад къанонликьа уьᴴхо аьᴴхецас сукӏо малъзи йогьналӏона лагълис аьмал хужаъаш ми нисойо жо гьолцол биджи йахъдана гьолцо аьᴴдалаъ йеᴴйаъас икълашал охойлъеэш сукӏо эгāйод дул гьолцоллагъа ахо йахъца аьбдаллил итӏинāкьазу лагъ кацлӏолда бета гьолцо балагь мокъолца симо бӣйа сукӏо питна баьгъиъилца симо гьех бигьцаласна мунагьла телибалъца букъа аьмалли инсан лӏийодāкӏца йакӏиъ гьеренлъи гьалимлъи гаьгьийа гьуьрмат хъатир кьодо кьисас цӏогьорлигъой къацӏо эчейо сукӏо гьинилзу жу атӏаъцас сукӏо ахъца суд йогьцала сукӏобāдой аьᴴйдāгьаьдаладана гьолцо гаьлъгъа нисаъас инсаллихъа гьичӏейолъи вагьли гьичӏейа сукӏол къор гей бетӏергьалликьа тӏутӏна йечаннēйал гьичӏейолъи гаьъа телилал йацца даьъба йаьжиъ гьаькимлāгьидес рахъ бохал амма ритӏухъаб гьоькмо бетӏергьаллила каъ гей муъмиллāл чикейāсукӏоба бāтӏаъас лъаькъейа аьдамлāл иман гуллāна бāтӏаъас якъейис оьжо агурис массаъ агьлола сукӏос йаьжбо гьолцо итиэллинна гьулāзу итиэллинна ухалинна бōйо калам аьдамлāъ эᴴдо бисун аᴴкъло лъай гаьччо сукӏо гей до аьдамлāъ гаьгьийо бичӏи лъайна гаьъа дӣъ аᴴкъиллъина дил йиᴴкъеэш кьоддāла лъайлис дил илмона насиб бахъеэш гьасаъ сукӏод эᴴкьейо кьāь сукӏод лӏийо оᴴкъойо къиденад залӏо лъод йокӏолло лъōхъад мухунаъ ралъад бокӏонна бахъийо дунналлил раьъал лъōхъад гунна бахъийо вагьаллийа сукӏокьа сийод цāᴴ гей гьолцола оьждикьа сийо цāᴴд гей дул йикъеш зогъца вагьли аллагьлис шибаб йаьже йаᴴцойо гей йакӏо йоᴴкъонна гьолцокьа кул бахъийа сукӏобāл магъо цӏуми бовал аьᴴйдāйохийо кил гей гьули аллагьлила йаьжлāъ эᴴдо ми гьоьшшона лъичӏ хочӏлāкъа гьолцо ми нуькучӏ ōс бета ми оᴴтӏолаги гаьгьийолъи икъелца йе бетӏергьан къона жо гьарзи йōс до дӯхъа до угъоцал йова ми вагьли пайда гаьччо михъо махъийо хабарна оᴴтӏолāлъина дидойс атāкӏа йа мискинлъина йа бечелъина нилӏāкъа дил бетӏербахъи боваллабза баьба цаᴴйāъ бади жона нилӏāкъа ми дил дие оᴴх йоцӏна муьгъатта до дӯкьас инкар бойчӏе эцалъгъа бетӏергьан сукӏо ахъцана дил икъаъаслӏо нисечӏе эцалъгъа мискиндолъна муьгъаттāна гигьлāл уьᴴхолълъо до вагьлāйогьна аллагьлис цāᴴ чикелечӏе гьихлъалъгъа лагъ какзи огьна гьолцола бетӏергьаллихъа миц бовāкъа гьолцо лагъли дул наьъана ницца бета гьолълъоддāла дул балагь мокъос балагь азаб мизол гьинила абол наьъана ниццас баркат гулалалӏо гьидела ийокьа нисаъцас насло балагь азаб мизол гьиделзу жувōл мāцовāгейлӏо гиццас амма гьидес аᴴзāлъи ла низадана гьоᴴсна йолъаъцас насло балагь азаб мизол мизола гьайдāъ чӏугьи пахрулъи гей гьаьйда гуцӏобахъийаъ мизос букъо аьмал гаьгьийолъина йегас балагь азаб мизол дунналикьа гаьгьийāмискиллāс ризкъина ракьликьа кьодо гаьгьийāязихлāс баьба цана йуьᴴхъанна гьоллōл бувагъолална силāбалъаййāлъ йеᴴлъелло гьулазу гажода цӏитӏāлъ йеᴴлъелло насло цӏурбелалис къона кид гей къонникьана цāᴴда нилӏа нилӏа гей оᴴх йоцӏийолъи йикъаъцас лъана жо гей оьлчалӏо гьоᴴсна нисаъцас оьᴴкъонашна гей журжагьна къова ахъаъцас оᴴхна регьеллихъа боцӏаъцас ракьна гьулāзу гьудо оьлчалӏо нисаъцас цӏона абокьа лъоᴴвацаласна ийо йеᴴлъа йоваъцаласна гьаьйда авлахълила гъаьди йāгъос гьоллос хона къоргийалли йуьᴴхъча лъана жо гей дил балъгояб оьᴴкъонашна гей дил йикъаъцас гьасаъкьāбогиццала цуᴴгьалис гьинона шедилъкьāмекьецала бекелалис гьинона ралъадбакьа кьодолакьāмекьецала гамалис гьинона гьулāзу къимако киббадой экьецала оьждис гьинона кӏаьйлӏочала ахъхъас нӣйо аьмалди бахъца йесца сикӏо йаᴴцолца гьулāзу до гьоᴴсна чикейо аьмал богьна гаьъалӏо нисос гьолълъо лъана жо гей маьче лахлӏолцас оьᴴкъонашна гей гьолълъохъа йежена йахъаъцас пачалъилаъ оᴴкъойо лагъна оᴴх йоццал эсал баьба цаᴴ йиᴴхъойо аьбдална аьдамлāъ нуькучӏ йахъна ахъо йеᴴкьейо аьдамна гьинила бикалис маьче бохийо гъарабашна вагьалӏо дунналликьа бишун итӏина амма йилӏа цӏодорлъи аᴴкъиллъи йиᴴхъовāоьᴴкъона ругьчӏаголъи гей гьуᴴцāгьоллōл гей тоьбāжобо амма азодо гьидел бета муьгъалӏил бесал кен йокӏолца гьолло бизовāкьа йāхъцас аᴴкъбона лъаькъейо агьло гаьъа амма шед бачлāъ гьидел къоьчӏова йовагьца гьолло мицакьа йāхъцас муькъо бох угъолцас хацӏбо ханлъи йовал гьоллос укъона гаьъа амма рагълиъ мекьецалāслъийо михо йахъца гьоллос кӏемусāна дӯхъа кад йовахна йāхъца амма гьоллōл пачāла хъалāъна йāхъца лъана жо гей вагьалӏо дунналликьа чӏугьзи йāхъна йеᴴкье гугьцаса оьᴴкъонашна гьинис гьеба кӏетӏо гаьгьийо гъалбацӏ къацӏцӏола жанаварлāъ эᴴдо къуватаб гей гьоло гьоᴴсна муьгъаттāбуькьаъаш бета мамалина рехъеллис букъо билъовāс тӏигана йукъа аскарлила гьазлис укъо пачана букъа аьмаллиъкьāдӯхъа гьоᴴс аьнтлъи йахъна зогъда йана дӯхъа гьилла макро йахъна зогъда вагьалълъо саъатбаъзу дибола сикӏакьа кō гула кьодос йагъойо гьиᴴ йикьеда йеᴴлъ йахъца мотӏолиъ биза баькьелда гьеᴴ гӯс симо бигьда даьъба йаьже йахъца массаъ къавмалис пача лемуэллил ийо йовагьийāнасигьатла гей вагьаддōл дул сийоле дие оьжо до малъзи йовал сийоле малъзи йовал диела оᴴхас оьжо сийоле малъзи йовал дие гьари доьъа къабул бахъна ахъийо оьжо дибо руьгь жан ийолāла каъ нилӏāкъа пачāбувагъолцала ийолāдна дибозу гьинода кьийачӏеллāкъа лемуэл гъино пачāл хулӏал кьухъийо жо гаьъа чӏаъана гьаькимлāл хулӏал кьухъийо жо гаьъа цийабахна муьгъаттāгьоллол къанон шоъча къарилъилаъ гаьгьийа халкъилал гьоллохъа битӏараб гьоькмона богьна бахъаъас чӏаъа ми нилӏа угъоцала сукӏол гъинона гитӏа йакӏо къарид йахъийа сукӏол эчаннейа гьолцо хулӏала мискинлъина шоъалъгъа гьинкьа гаьгьийо къарилъина йакӏкьа йоᴴкъечӏе гьихлъалъгъа ми сикӏо йеᴴгьела бикълабашал бийакъаъцалāс рахъ бохал тоьбāсукӏобāс ихтиярла цӏуми йовагьал ми сикӏо йеᴴгьела битӏараб гьоькмо бовал мискиллāсна язихлāсна ихтиярла цӏуми йовагьал аьмал кӏетӏо гаьгьийо ахъо нāсди йиᴴхъос жавгьар якъутлигъана къимат гаьгьийо йахъца гьоло бетӏергьанна гьолълъокьа йакӏо йоᴴкъонна божча гьолцол зарал зиянна бахъаъас гьинила оьмролаъ гьолълъо бетӏергьаллил кӏетӏослъи йōс кешлъина йоваъас гьолълъо лъуна гьелӏакӏца лъелълис кӏигьматна йōс букъа гъиралкьа тувабакӏца гьолълъо кōда базаргаллāла гамалицой цӏиходāкьана йоᴴкъоллис гьолълъо баьба цана йалӏохъаваддāйаьгъиъна билӏоълāл гьолълъо кенна йōс гьулāзу гъарабашлана богьдабагувалца мицахъа гичӏехъална йеᴴкьена гьолълъо гьоло мисона бохца йогьдана йиᴴхъова окколалӏ венахина гулца гьолълъо тицӏийона йилӏа къази йōс кōдāс къуватна гей гьинила даран базаййал баркат гуллолъина гьолълъол йикъеш гьолълъос канлъи нише йалӏохъоваддāна йедаъас лъуᴴ гьелӏакцала гьелӏагъой гьолълъос кōда йуьᴴхо йāьᴴхецас йāхъца гьолълъола зокьлāгъой кӏисацас аᴴкьна йахъца къедо гьолълъос мискиллāл меццакийо бахъца кō гьолълъос йазихлāл гуцӏолгъазу йахъца оᴴз гугьдана билӏоъла къова хизаллис гьолълъокьа ургъел мокъаъас аьшша гъечӏиш лъицӏона лъичӏена къацӏцӏāбāхълӏо гьолълъо гьинилзу бекӏейа йовагьца гьолълъос лъицӏона лъелълила гъечӏисна хириябли гъечӏисна йахъца шагьарбала кавлāдой машгьур йахъна гей гьолълъола бетӏергьаллис цāᴴ улкалила букъāгьаькимлāгъой къēэчегъа ахъца гьули йиᴴсал ийолāс кьодос лъицӏона гьолълъо йаьᴴхъеш базаргаллāл тицӏийāна йиᴴйасос магъоъ къуват жанна гей гьолълъос аьдамлāъ эᴴдо къадро къиматна гей хисала водис ургъенна гаьъа гьолълъол аᴴкъилаб йаьжиллāъ сикӏона йеᴴгьелаъас гьолълъола мицакьас гугьцас аᴴкъло малъина гургьел цӏоблис йовацӏийāйāхъца гьинила билӏо аᴴхаъ йахъцала жойлагъой муьгъалӏ йахъца гьолълъос гьаьй йогьдайчӏе йиᴴхъойо баьба цана гьолълъо йуьᴴхъаъаш къова гьоло баьгъбаъна вецци йōс бетӏергьаллина гьолълъол эцокьалкьāрец бакъ бōс лади кӏетӏо ахъо зукъойо вагьалӏо мицакьа гьолло къацӏцӏолагъа ми кӏетӏо гей гьайбатлъи божи гаьччо жо гей берцинлъина кьодос йеᴴкьеш амма бетӏергьаллихъа гьичӏецала ахъхъас цāᴴ нāназу йиᴴте йеᴴкьеш гьинил йеᴴхецас жо гьолълъол йиᴴхъал нуцӏос шагьарлила кавлāдой гьолълъола кӏетӏāишлāс хабарна мите мекьал нуцӏос массаъ къавмалис пача лемуэллил ийо йовагьийāнасигьатла гей вагьаддōл дул сийоле дие оьжо до малъзи йовал сийоле малъзи йовал диела оᴴхас оьжо сийоле малъзи йовал дие гьари доьъа къабул бахъна ахъийо оьжо дибо руьгь жан ийолāла каъ нилӏāкъа пачāбувагъолцала ийолāдна дибозу гьинода кьийачӏеллāкъа лемуэл гъино пачāл хулӏал кьухъийо жо гаьъа чӏаъана гьаькимлāл хулӏал кьухъийо жо гаьъа цийабахна муьгъаттāгьоллол къанон шоъча къарилъилаъ гаьгьийа халкъилал гьоллохъа битӏараб гьоькмона богьна бахъаъас чӏаъа ми нилӏа угъоцала сукӏол гъинона гитӏа йакӏо къарид йахъийа сукӏол эчаннейа гьолцо хулӏала мискинлъина шоъалъгъа гьинкьа гаьгьийо къарилъина йакӏкьа йоᴴкъечӏе гьихлъалъгъа ми сикӏо йеᴴгьела бикълабашал бийакъаъцалāс рахъ бохал тоьбāсукӏобāс ихтиярла цӏуми йовагьал ми сикӏо йеᴴгьела битӏараб гьоькмо бовал мискиллāсна язихлāсна ихтиярла цӏуми йовагьал аьмал кӏетӏо гаьгьийо ахъо нāсди йиᴴхъос жавгьар якъутлигъана къимат гаьгьийо йахъца гьоло бетӏергьанна гьолълъокьа йакӏо йоᴴкъонна божча гьолцол зарал зиянна бахъаъас гьинила оьмролаъ гьолълъо бетӏергьаллил кӏетӏослъи йōс кешлъина йоваъас гьолълъо лъуна гьелӏакӏца лъелълис кӏигьматна йōс букъа гъиралкьа тувабакӏца гьолълъо кōда базаргаллāла гамалицой цӏиходāкьана йоᴴкъоллис гьолълъо баьба цана йалӏохъаваддāйаьгъиъна билӏоълāл гьолълъо кенна йōс гьулāзу гъарабашлана богьдабагувалца мицахъа гичӏехъална йеᴴкьена гьолълъо гьоло мисона бохца йогьдана йиᴴхъова окколалӏ венахина гулца гьолълъо тицӏийона йилӏа къази йōс кōдāс къуватна гей гьинила даран базаййал баркат гуллолъина гьолълъол йикъеш гьолълъос канлъи нише йалӏохъоваддāна йедаъас лъуᴴ гьелӏакцала гьелӏагъой гьолълъос кōда йуьᴴхо йāьᴴхецас йāхъца гьолълъола зокьлāгъой кӏисацас аᴴкьна йахъца къедо гьолълъос мискиллāл меццакийо бахъца кō гьолълъос йазихлāл гуцӏолгъазу йахъца оᴴз гугьдана билӏоъла къова хизаллис гьолълъокьа ургъел мокъаъас аьшша гъечӏиш лъицӏона лъичӏена къацӏцӏāбāхълӏо гьолълъо гьинилзу бекӏейа йовагьца гьолълъос лъицӏона лъелълила гъечӏисна хириябли гъечӏисна йахъца шагьарбала кавлāдой машгьур йахъна гей гьолълъола бетӏергьаллис цāᴴ улкалила букъāгьаькимлāгъой къēэчегъа ахъца гьули йиᴴсал ийолāс кьодос лъицӏона гьолълъо йаьᴴхъеш базаргаллāл тицӏийāна йиᴴйасос магъоъ къуват жанна гей гьолълъос аьдамлāъ эᴴдо къадро къиматна гей хисала водис ургъенна гаьъа гьолълъол аᴴкъилаб йаьжиллāъ сикӏона йеᴴгьелаъас гьолълъола мицакьас гугьцас аᴴкъло малъина гургьел цӏоблис йовацӏийāйāхъца гьинила билӏо аᴴхаъ йахъцала жойлагъой муьгъалӏ йахъца гьолълъос гьаьй йогьдайчӏе йиᴴхъойо баьба цана гьолълъо йуьᴴхъаъаш къова гьоло баьгъбаъна вецци йōс бетӏергьаллина гьолълъол эцокьалкьāрец бакъ бōс лади кӏетӏо ахъо зукъойо вагьалӏо мицакьа гьолло къацӏцӏолагъа ми кӏетӏо гей гьайбатлъи божи гаьччо жо гей берцинлъина кьодос йеᴴкьеш амма бетӏергьаллихъа гьичӏецала ахъхъас цāᴴ нāназу йиᴴте йеᴴкьеш гьинил йеᴴхецас жо гьолълъол йиᴴхъал нуцӏос шагьарлила кавлāдой гьолълъола кӏетӏāишлāс хабарна мите мекьал нуцӏос
базаййагъой кӏаьйлӏоьчаьлаьъ гелокьасзу тухъца мацойо бежкьалас бикълабашейоьлъи
къонас лӏи гей аьлӏаьъаьш гиса оцӏна илос миц тухъечӏе
гьолӏоъ нāсди гьуди бикълабашейолъилӏона ъаьᴴгъаь йаькьелло надāкьā бикълабашейолъина йуьчӏйаьгъечӏе
гьекьар богьлъол атāцой гей къона оьлоьхъаьн кӏималид мисолабацас гьалӏадолъна гьихлъойо гьоллохъана говацӏона
гьидехъана говацӏона до аьᴴйдāь эчелъ туркаллигъад кӏетӏо кӏима гей йохалӏо нисона цӏитӏад йуьчӏна роьъил ницца дӣхъа
инкар бойчӏе дона
йохна йиᴴъилна тели лъилъийо гьоллохъана говацӏона
гьоллōл гей гувабацӏона бечена нӣйоле до къимат нилӏаллаълӏона 
лъилъна йиᴴъилйугъолъ иллалагъад нисойо до йилӏа гемо гаьгьийо кӏима
гейлӏо
дӣгъана йилӏа гьикматна бāхъна гьихбалъойо гьоллōлилос дунналнакъодā бегалал вай аллагь гьолӏоъ же гаьгьийона гьуди интернетна гьудисинаб кӏетӏослъина телевизорлана бадōлъола илла ийо аболкъодā бегалал вай руслан вай руслан сийод йовал лади загьматалда оьмроь бежена зукъойо же вагьдийо эркенлъина йиᴴхъойо лади бейажейо илос ийо або загьматлъи йегāйо хъогьдабаналӏо нисона гьанкъкъасидда хунзахъ эжейо нāди эжейо сийод йовал же йовал жо гаьъаь вагьдийо оьмроь же мокъона гей вагьлӏо оьмроьлаькьаь иле данди же бахъда же йахъал жо гаьъаь вай гьуддийо оьмроьнаь бегāкъала гього оьмроьнаь кӏетӏо зукъойо ийо абона гаьгьийо аьгаьрлъина данделъезина бахъна сиддой гьоᴴссо мекьена мекьал заманна бахъца зукъойо же эндона муьxоьнаь вагьда сиди сидил телевизорлиъ говацӏос нāди сийоди интернетлиъ говацӏос сиддой гьоᴴссо аьгаьрлъли мокъаъас нагагь къанаъат гурони вагьлийо жо гей ловале же сийод йовал руслан
али багьадур зукъона гей бадо̄лъола заманлāс сукӏо
гьулина веккана бāхъца зувакъона гей маькьа билӏогъа 
зукъона гей ахъо хизан гьоᴴс водо али багьадур маькьа гаьгьийаъ гьолцола ахъхъо малъ богьана маькьа йекьал
чӏаа бахъухъ бежена гьоло йекьешлӏо нисолъ ийо нисона гей
йекьакъа кид кьодо маькьа йекьешлаъ дул хӏилла рекӏ боо̄слӏо йекьал ийо кьодо
маькьа гьоᴴс чурукь йакьенна гьоᴴс маь бецанийал къонас чурукь йакьенна али багьадурлидой йокъал
йокъаллӏо нисона сапар мицона гей йекъона гей кьоло али багьадурлидой али багьадурлидой йокъолъ билӏогъа зогъна гаьа гьулиъ зовагъна гей веккā 
йоᴴкъона зу веккахъа нисона гей вагьло бахъухъ али багьадурлина
бецанийа мижена мухъа ваньло чӏаана мижена хулӏа
али багьадурлинна бецанийалӏо нисона йекьена гей къулалаъ гьаже
оᴴкъона гей боцӏилагъас али багьадур
оᴴкъона зу али багьадурли нисона гей суд цӏо цекӏелеъеш цӏой бейакӏелаал рекъарабла цӏо нигъад
йекӏелал цӏойкьā илбис бечена гейлӏо нисона гей веккā али багьадурли бета нисона гей лъи суд йакъеъеш лъӣд низабāл рекъарабла лъи нигъад якъал лъикьа кьоьдо аждагь
бечена гей йокчина топина патронташна къачӏакачӏазихъна али багьадур экьена гей къулаладой топина гувацӏонна илӏена гей
ми адам зогъда дӣхъа икълаше шайтӏан зогъда дунийалликьас тӏа изибахъ сиᴴ бацӏо зогъда
гьуллис бочолӏо бетта али багьадурли илӏена гей лъахнасна гьоᴴс сукӏона гисакеъеш тутӏна гей топи 
къейекинна гей гьиннис ахъо йикъечӏе гьаже нисона гей ахъхъа
ми магьаргунна йокъо ахъо до хехлъиахъ али багьадур йасим хъова дил нисона гей али багьадур огицӏна хъогьна гей йасим йасимна хъогьна экьанна экьенна 
къайлакьана оᴴкъонана рехъен боцӏина бокӏонна лъӣлънайиг рехъен боцӏина батӏа батӏа вобона мигъалъ мигъана йийацона экьена
къулалаъ тӏутӏна оᴴхаъ топина йагъагиъзу къе жуна экна гей ахъала шебладой бета тухъна гей Али Багьадурли йо̄ жо гаьгьийо гъидела
алӏаъзу тухълъо котакалда къарилъилакьа ургъеликьа бетӏергъалла мокъона гей гьоллодой маькьа шунаъна гьоллол мийахъолал